<?xml version='1.0' encoding='UTF-8'?>
<!--© The Office of the High Commisioner for Human Rights-->
<udhr xmlns="http://www.unhchr.ch/udhr" iso639-3="san" xml:lang="sa-Newa" key="san_newa" n="Sanskrit (Newa / Newari)" dir="ltr" iso15924="Newa"><note><para>𑐩𑐵𑐣𑐰𑐵𑐢𑐶𑐎𑐵𑐬𑐵𑐞𑐵𑑄 𑐖𑐵𑐐𑐟-𑐀𑐨𑐶𑐑𑑀𑐲𑐞𑐵𑐫𑐵𑑅 𑐥𑑄𑐔𑐵𑐱𑐟𑑂𑐟𑐩𑐵 𑐰𑐬𑑂𑐲𑐥𑐹𑐬𑑂𑐟𑐶𑑅𑑋</para>
      <para>1948-1998</para>
      <para>𑐩𑐵𑐣𑐰𑐵𑐢𑐶𑐎𑐵𑐬𑐵𑐞𑐵𑑄 𑐖𑐵𑐐𑐟-𑐀𑐨𑐶𑐑𑑀𑐲𑐞𑐵 {𑐀𑐣𑑂𑐫-𑐨𑐵𑐲𑐵-𑐬𑐹𑐥𑐵𑐣𑑂𑐟𑐬𑐵𑐞𑐶 𑐳𑐵𑐩𑐐𑑂𑐬𑑂𑐫𑐱𑑂𑐔}</para>
      <para>𑐊𑐟𑐔𑑂𑐕𑐟𑐵𑐧𑑂𑐡𑐳𑑂𑐫 𑐀𑐲𑑂𑐚𑐔𑐟𑑂𑐰𑐵𑐬𑐶𑑄𑐱𑐟𑑂𑐟𑐩𑐾 𑐰𑐬𑑂𑐲𑐾 𑐜𑐶𑐳𑐾𑐩𑑂𑐧𑐬-𑐩𑐵𑐳𑐾 𑐀𑐨𑑂𑐫𑐸𑐥𑐐𑐟𑑅 𑐀𑐨𑐶𑐑𑑀𑐲𑐶𑐟𑐱𑑂𑐔, 𑐩𑐴𑐵𑐳𑐨𑐵𑐫𑐵𑑅 217-𑐀-{3}-𑐂𑐟𑑂𑐫𑐵𑐏𑑂𑐫𑑅 𑐥𑑂𑐬𑐳𑑂𑐟𑐵𑐰𑑅𑑋</para>
   </note>
   <preamble><title>𑐥𑑂𑐬𑐳𑑂𑐟𑐵𑐰𑐣𑐵</title>
      <para>𑐫𑐟𑑂𑐬 𑐖𑐐𑐟𑐶 𑐱𑐵𑐣𑑂𑐟𑐶-𑐣𑑂𑐫𑐵𑐫-𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐵𑑄 𑐁𑐢𑐵𑐬𑑅 𑐩𑐵𑐣𑐰-𑐥𑐬𑐶𑐰𑐵𑐬𑐳𑑂𑐫 𑐳𑐬𑑂𑐰𑐾𑐲𑐵𑐩𑐥𑐶 𑐳𑐡𑐳𑑂𑐫𑐵𑐣𑐵𑑄 𑐳𑐵𑐩𑑂𑐫𑐵𑐣𑐵𑑄 𑐀𑐏𑐞𑑂𑐜𑐶𑐟𑐵𑐣𑐵𑐘𑑂𑐔 𑐀𑐢𑐶𑐎𑐵𑐬𑐵𑐞𑐵𑑄, 𑐥𑐵𑐬𑐩𑑂𑐥𑐬𑐶𑐎-𑐐𑑁𑐬𑐰𑐳𑑂𑐫 𑐔𑐵𑐨𑐶𑐖𑑂𑐘𑐵𑐣𑐾 𑐳𑑂𑐫𑐵𑐟𑑂,𑐫𑐟𑑂𑐬 𑐩𑐵𑐣𑐰𑐵𑐢𑐶𑐎𑐵𑐬𑐵𑐞𑐵𑑄 𑐀𑐰𑐩𑐵𑐣𑐾𑐣 𑐀𑐣𑐵𑐡𑐬𑐾𑐞 𑐔 𑐎𑐵𑐬𑑂𑐫𑐵𑐞𑐶 𑐡𑐸𑐬𑑂𑐡𑐵𑐣𑑂𑐟𑐬𑐹𑐥𑐾𑐞 𑐥𑐬𑐶𑐞𑐩𑐶𑐟𑐵𑐣𑐶, 𑐫𑐿𑑅 𑐩𑐵𑐣𑐰𑐷𑐫-𑐔𑐾𑐟𑐣𑐵 𑐰𑐶𑐎𑑂𑐲𑑀𑐨𑐶𑐟𑐵, 𑐀𑐥𑐶 𑐔,𑐳𑐵𑐩𑐵𑐣𑑂𑐫-𑐖𑐣𑐵𑐣𑐵𑑄 𑐄𑐔𑑂𑐔𑐟𑐩𑐵𑐎𑐵𑑄𑐎𑑂𑐲𑐵𑑅 𑐀𑐨𑐶𑐑𑑀𑐲𑐶𑐟𑐵𑑅 𑐳𑑂𑐫𑐸𑑅, 𑐊𑐰𑑄 𑐴𑐶 𑐣𑐹𑐟𑐣𑐰𑐶𑐱𑑂𑐰𑐵𑐬𑑄𑐨𑐾𑐞, 𑐩𑐵𑐣𑐰𑐵𑑅 𑐀𑐨𑐶𑐰𑑂𑐫𑐎𑑂𑐟𑐾𑑅 𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐩𑐣𑐸𑐨𑐰𑐶𑐟𑐸𑑄 𑐱𑐎𑑂𑐲𑑂𑐫𑐣𑑂𑐟𑐶, 𑐣𑐶𑐬𑑂𑐨𑐫𑐵𑐱𑑂𑐔 𑐨𑐰𑐶𑐟𑐵𑐬𑑅, 𑐫𑐟𑑂𑐬 𑐔𑐿𑐟𑐟𑑂 𑐀𑐣𑐶𑐰𑐵𑐬𑑂𑐫𑐩𑑂 𑐫𑐡𑐶 𑐱𑑀𑐲𑐞𑐵𑐟𑑂𑐫𑐵𑐔𑐵𑐬𑐵𑐣𑑂 𑐰𑐶𑐬𑐸𑐢𑑂𑐫 𑐀𑐣𑑂𑐟𑐶𑐩-𑐥𑑂𑐬𑐫𑐵𑐳𑐟𑑂𑐰𑐾𑐣 𑐩𑐣𑐸𑐲𑑂𑐫𑑅, 𑐥𑑂𑐬𑐫𑐵𑐳𑐵𑐣𑐸𑐲𑑂𑐛𑐵𑐣𑐵𑐬𑑂𑐠𑑄 𑐣𑐿𑐰 𑐰𑐶𑐰𑐱𑐷𑐎𑑂𑐬𑐶𑐫𑐟𑐾 𑐔𑐾𑐟𑑂𑐟𑐡𑐵, 𑐩𑐵𑐣𑐰𑐵𑐢𑐶𑐎𑐵𑐬𑐵𑑅 𑐰𑐶𑐢𑐶-𑐣𑐶𑐫𑐩𑐾𑐣 𑐳𑑄𑐬𑐎𑑂𑐲𑐞𑐷𑐫𑐵𑑅,𑐫𑐟𑑂𑐬 𑐔 𑐬𑐵𑐲𑑂𑐚𑑂𑐬𑐾𑐲𑐸 𑐥𑐬𑐳𑑂𑐥𑐬𑑄 𑐳𑐏𑑂𑐫-𑐳𑐩𑑂𑐧𑐣𑑂𑐢𑐵𑐣𑐵𑑄 𑐰𑐶𑐎𑐵𑐳𑐖𑐵𑐟𑑄 𑐳𑐩𑐸𑐣𑑂𑐣𑐾𑐟𑐸𑑄 𑐥𑐬𑐩𑐵𑐰𑐱𑑂𑐫𑐎𑑄 𑐳𑑂𑐫𑐵𑐟𑑂,𑐫𑐟𑑂𑐬 𑐩𑑁𑐮𑐶𑐎𑐾𑐲𑐸 𑐩𑐵𑐣𑐰𑐵𑐢𑐶𑐎𑐵𑐬𑐾𑐲𑐸 𑐳𑑄𑐫𑐸𑐎𑑂𑐟-𑐬𑐵𑐲𑑂𑐚𑑂𑐬-𑐳𑑄𑐑𑐳𑑂𑐫 𑐖𑐣𑐵𑑅 𑐑𑑀𑐲𑐞𑐵𑐥𑐟𑑂𑐬𑐾 𑐳𑑂𑐰𑐷𑐫𑐵𑐳𑑂𑐠𑐵𑑄 𑐡𑐺𑐝𑑆𑐷𑐎𑐺𑐟𑐰𑐣𑑂𑐟𑑅, 𑐧𑐺𑐴𑐟𑑂𑐟𑐬𑐾 𑐔 𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐾 𑐨𑐡𑑂𑐬𑐟𑐬𑑄 𑐖𑐷𑐰𑐣𑐳𑑂𑐟𑐬𑑄 𑐳𑐵𑐩𑐵𑐖𑐶𑐎-𑐥𑑂𑐬𑐐𑐟𑐶𑑄 𑐔 𑐳𑐩𑐸𑐣𑑂𑐣𑐾𑐟𑐸𑑄 𑐣𑐶𑐬𑑂𑐞𑐷𑐟𑐩𑑂, 𑐳𑑂𑐟𑑂𑐬𑐷-𑐥𑐸𑐬𑐸𑐲𑐵𑐞𑐵𑑄 𑐳𑐵𑐩𑑂𑐫𑐵𑐢𑐶𑐎𑐵𑐬𑐾𑐲𑐸 𑐩𑐵𑐣𑐰-𑐰𑑂𑐫𑐎𑑂𑐟𑐾𑑅 𑐐𑑁𑐬𑐰𑐾 𑐩𑐹𑐮𑑂𑐫𑐾 𑐔 𑐣𑐶𑐲𑑂𑐛𑐵 𑐡𑐺𑐝𑑆𑐷𑐎𑐺𑐟𑐵,𑐫𑐟𑑂𑐬, 𑐳𑐡𑐳𑑂𑐫𑐡𑐾𑐱𑐵𑑅 𑐩𑑁𑐮𑐶𑐎-𑐳𑑂𑐰𑐵𑐟𑐣𑑂𑐘𑑂𑐫𑐵𑐞𑐵𑑄 𑐩𑐵𑐣𑐰𑐵𑐢𑐶𑐎𑐵𑐬𑐵𑐞𑐵𑐘𑑂𑐔 𑐥𑐬𑐶𑐥𑐵𑐮𑐣𑐵𑐬𑑂𑐠𑑄 𑐰𑐿𑐱𑑂𑐰𑐶𑐎𑐵𑐡𑐬𑐳𑑂𑐫 𑐳𑐩𑐸𑐣𑑂𑐣𑐟𑐫𑐾 𑐔, 𑐳𑑄𑐫𑐸𑐎𑑂𑐟-𑐬𑐵𑐲𑑂𑐚𑑂𑐬-𑐳𑑄𑐑𑐾𑐣 𑐳𑑄𑐨𑐹𑐫 𑐥𑑂𑐬𑐟𑐶𑐱𑑂𑐬𑐸𑐟𑐵𑑅 𑐳𑑂𑐫𑐸𑑅,𑐫𑐟𑑂𑐬 𑐳𑑂𑐰𑐷𑐫-𑐥𑑂𑐬𑐟𑐶𑐱𑑂𑐬𑐸𑐟𑐷𑐣𑐵𑑄 𑐥𑐬𑐶𑐥𑐹𑐬𑑂𑐞𑐟𑐵𑐫𑐿 𑐊𑐟𑐾𑐲𑐵𑑄 𑐀𑐢𑐶𑐎𑐵𑐬𑐵𑐞𑐵𑑄𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐵𑑄 𑐔 𑐳𑐵𑐩𑐵𑐣𑑂𑐫𑐵𑐰𑐐𑐩𑐣𑑄 𑐩𑐴𑐟𑑂𑐟𑐩𑑄 𑐩𑐴𑐟𑑂𑐟𑑂𑐰𑐵𑐢𑐵𑐫𑐶 𑐔 𑐳𑑂𑐫𑐵𑐟𑑂,𑐟𑐡𑐬𑑂𑐠𑑄 𑐳𑐵𑐩𑑂𑐥𑑂𑐬𑐟𑐩𑑂,𑐩𑐴𑐵𑐳𑐨𑐵 𑐳𑐬𑑂𑐰𑐾𑐲𑐵𑑄 𑐬𑐵𑐲𑑂𑐚𑑂𑐬𑐵𑐞𑐵𑑄 𑐳𑐬𑑂𑐰𑐾𑐲𑐵𑑄 𑐔 𑐖𑐣𑐵𑐣𑐵𑑄 𑐎𑐺𑐟𑐾 𑐳𑐵𑐩𑐵𑐣𑑂𑐫𑑀𑐥𑐮𑐧𑑂𑐢𑐶-𑐳𑑂𑐟𑐬-𑐬𑐹𑐥𑐾𑐞 𑐩𑐵𑐣𑐰𑐵𑐢𑐶𑐎𑐵𑐬𑐵𑐞𑐵𑑄 𑐊𑐣𑐵𑑄 𑐖𑐵𑐐𑐟𑐵𑐨𑐶𑐑𑑀𑐲𑐞𑐵𑑄 𑐀𑐨𑐶𑐑𑑀𑐲𑐫𑐟𑐶𑑋 𑐳𑐩𑐵𑐖𑐳𑑂𑐫 𑐥𑑂𑐬𑐟𑑂𑐫𑐾𑐎𑐩𑐥𑐶 𑐀𑑄𑐐𑐩𑑂, 𑐥𑑂𑐬𑐟𑑂𑐫𑐾𑐎𑐩𑐥𑐶 𑐖𑐣𑑅, 𑐩𑐣𑐳𑐶 𑐳𑐟𑐟𑑄 𑐀𑐨𑐶𑐑𑑀𑐲𑐞𑐵𑐩𑐾𑐣𑐵𑑄 𑐣𑐶𑐢𑐵𑐫, 𑐊𑐟𑐾𑐲𑐵𑑄 𑐀𑐢𑐶𑐎𑐵𑐬𑐵𑐞𑐵𑑄𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐵𑑄 𑐔 𑐎𑐺𑐟𑐾 𑐳𑐩𑑂𑐩𑐵𑐣𑑄 𑐳𑐩𑐸𑐣𑑂𑐣𑐾𑐟𑐸𑑄 𑐱𑐶𑐎𑑂𑐲𑐵𑐢𑑂𑐫𑐵𑐥𑐣𑐵𑐬𑑂𑐠𑑄 𑐥𑑂𑐬𑐫𑐟𑐶𑐲𑑂𑐫𑐟𑐾, 𑐀𑐥𑐶 𑐔, 𑐳𑑂𑐰𑐷𑐫-𑐎𑑂𑐲𑐾𑐟𑑂𑐬𑐵𑐢𑐶𑐎𑐵𑐬𑐵𑐣𑑂𑐟𑐬𑑂𑐐𑐟𑑄 𑐎𑑂𑐲𑐾𑐟𑑂𑐬𑐰𑐵𑐳𑑂𑐟𑐰𑑂𑐫𑐾𑐲𑐸 𑐖𑐣𑐾𑐲𑐸 𑐳𑑂𑐰𑐾𑐲𑐸 𑐔 𑐳𑐡𑐳𑑂𑐫𑐡𑐾𑐱𑐾𑐲𑐸 𑐟𑐡𑐷𑐫𑐾𑐲𑐸 𑐖𑐣𑐾𑐲𑐸 𑐔 𑐳𑑂𑐰𑐷𑐫-𑐰𑐿𑐱𑑂𑐰𑐶𑐎-𑐥𑑂𑐬𑐨𑐵𑐰𑐶-𑐥𑐬𑐶𑐥𑐵𑐮𑐣𑐵𑐨𑑂𑐫𑐸𑐥𑐐𑐩𑐣𑐵𑐣𑐶 𑐳𑑄𑐬𑐎𑑂𑐲𑐶𑐟𑐸𑑄 𑐁𑐣𑑂𑐟𑐵𑐬𑐵𑐲𑑂𑐚𑑂𑐬𑐶𑐎𑐵𑐞𑐵𑑄 𑐬𑐵𑐲𑑂𑐚𑑂𑐬𑐶𑐎𑐵𑐞𑐵𑐘𑑂𑐔 𑐥𑑂𑐬𑐐𑐟𑐶𑐱𑐷𑐮𑑀𑐥𑐵𑐫𑐵𑐣𑐵𑑄 𑐔 𑐩𑐵𑐢𑑂𑐫𑐩𑐾𑐣 𑐥𑑂𑐬𑐫𑐟𑐶𑐲𑑂𑐫𑐟𑐾𑑋</para>
   </preamble>
   <article number="1"><title>𑐀𑐣𑐸𑐔𑑂𑐕𑐾𑐡𑑅 𑑑</title>
      <para>𑐳𑐬𑑂𑐰𑐾 𑐩𑐵𑐣𑐰𑐵𑑅 𑐳𑑂𑐰𑐟𑐣𑑂𑐟𑑂𑐬𑐵𑑅 𑐳𑐩𑐸𑐟𑑂𑐥𑐣𑑂𑐣𑐵𑑅 𑐰𑐬𑑂𑐟𑐣𑑂𑐟𑐾 𑐀𑐥𑐶 𑐔, 𑐐𑑁𑐬𑐰𑐡𑐺𑐱𑐵 𑐀𑐢𑐶𑐎𑐵𑐬𑐡𑐺𑐱𑐵 𑐔 𑐳𑐩𑐵𑐣𑐵𑑅 𑐊𑐰 𑐰𑐬𑑂𑐟𑐣𑑂𑐟𑐾𑑋 𑐊𑐟𑐾 𑐳𑐬𑑂𑐰𑐾 𑐔𑐾𑐟𑐣𑐵-𑐟𑐬𑑂𑐎-𑐱𑐎𑑂𑐟𑐶𑐨𑑂𑐫𑐵𑑄 𑐳𑐸𑐳𑐩𑑂𑐥𑐣𑑂𑐣𑐵𑑅 𑐳𑐣𑑂𑐟𑐶𑑋 𑐀𑐥𑐶 𑐔, 𑐳𑐬𑑂𑐰𑐾𑑇𑐥𑐶 𑐧𑐣𑑂𑐢𑐸𑐟𑑂𑐰-𑐨𑐵𑐰𑐣𑐫𑐵 𑐥𑐬𑐳𑑂𑐥𑐬𑑄 𑐰𑑂𑐫𑐰𑐴𑐬𑐣𑑂𑐟𑐸𑑋</para>
   </article>
   <article number="2"><title>𑐀𑐣𑐸𑐔𑑂𑐕𑐾𑐡𑑅 𑑒</title>
      <para>𑐀𑐳𑑂𑐫𑐵𑑄 𑐀𑐨𑐶𑐑𑑀𑐲𑐞𑐵𑐫𑐵𑑄 𑐣𑐶𑐬𑑂𑐡𑐶𑐲𑑂𑐚𑐵𑑅 𑐳𑐬𑑂𑐰𑐾𑑇𑐥𑐶 𑐀𑐢𑐶𑐎𑐵𑐬𑐵𑑅 𑐳𑐬𑑂𑐰𑐵𑐞𑑂𑐫𑐥𑐶 𑐔 𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐶, 𑐰𑐶𑐣𑐿𑐰 𑐖𑐵𑐟𑐶-𑐰𑐬𑑂𑐞-𑐮𑐶𑑄𑐐-𑐨𑐵𑐲𑐵-𑐢𑐬𑑂𑐩-𑐬𑐵𑐖𑐣𑐷𑐟𑐶𑐎-𑐟𑐡𑐶𑐟𑐬-𑐩𑐣𑑂𑐟𑐰𑑂𑐫𑐵𑐡𑐶-𑐨𑐾𑐡𑐩𑑂, 𑐬𑐵𑐲𑑂𑐚𑑂𑐬𑐶𑐫𑑄 𑐳𑐵𑐩𑐵𑐖𑐶𑐎𑐵𑐢𑐵𑐬𑑄 𑐳𑐩𑑂𑐥𑐖𑑂𑐖𑐣𑑂𑐩-𑐟𑐡𑐶𑐟𑐬 𑐳𑑂𑐟𑐬𑐘𑑂𑐔 𑐀𑐰𑐶𑐐𑐞𑐫𑑂𑐫, 𑐀𑐢𑐶𑐐𑐣𑑂𑐟𑐸𑑄 𑐳𑐬𑑂𑐰𑑀𑑇𑐥𑐶 𑐖𑐣𑑅 𑐥𑑂𑐬𑐨𑐰𑐟𑐶𑑋</para>
      <para>𑐊𑐟𑐡𑐟𑐶𑐬𑐶𑐎𑑂𑐟𑐩𑑂, 𑐎𑐳𑑂𑐫𑐵𑐱𑑂𑐔𑐶𑐡𑐥𑐶 𑐥𑑂𑐬𑐨𑐸𑐳𑐟𑑂𑐟𑐵𑐫𑐵𑑅 𑐣𑐶𑐫𑐩𑐣𑐵𑐣𑑂𑐟𑐬𑑂𑐐𑐟𑐩𑑂, 𑐳𑑂𑐰𑐵𑐢𑐷𑐣𑐳𑑂𑐫 𑐁𑐟𑑂𑐩𑐥𑑂𑐬𑐱𑐵𑐳𑐣𑐾𑐟𑐬-𑐟𑐣𑑂𑐟𑑂𑐬𑐳𑑂𑐫, 𑐣𑑂𑐫𑐵𑐳𑐶𑐟𑐣𑑂𑐟𑑂𑐬𑐳𑑂𑐫 𑐰𑐵 𑐰𑐵𑐳𑑂𑐟𑐰𑑂𑐫𑐳𑑂𑐫 𑐥𑑂𑐬𑐡𑐾𑐱𑐳𑑂𑐫 𑐡𑐾𑐱𑐳𑑂𑐫 𑐰𑐵 𑐬𑐵𑐖𑐣𑐷𑐟𑐶𑐎-𑐳𑐷𑐩𑐵-𑐣𑐶𑐧𑐣𑑂𑐢𑐣𑐵𑐣𑑂𑐟𑐵𑐬𑐵𑐲𑑂𑐚𑑂𑐬𑐶𑐎-𑐳𑑂𑐟𑐬𑐵𑐢𑐵𑐬𑐾𑐞 𑐣 𑐎𑑀𑑇𑐥𑐶 𑐨𑐾𑐡𑑀 𑐰𑐶𑐢𑐵𑐳𑑂𑐫𑐟𑐾𑑋</para>
   </article>
   <article number="3"><title>𑐀𑐣𑐸𑐔𑑂𑐕𑐾𑐡𑑅 𑑓</title>
      <para>𑐳𑐬𑑂𑐰𑑀𑑇𑐥𑐶 𑐖𑐣𑑅 𑐖𑐷𑐰𑐣-𑐳𑑂𑐰𑐵𑐟𑐣𑑂𑐟𑑂𑐬𑑂𑐫-𑐳𑐸𑐬𑐎𑑂𑐲𑐵𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋</para>
   </article>
   <article number="4"><title>𑐀𑐣𑐸𑐔𑑂𑐕𑐾𑐡𑑅 𑑔</title>
      <para>𑐣 𑐎𑐩𑐥𑐶 𑐖𑐣𑑄 𑐡𑐵𑐳𑐟𑑂𑐰𑐾𑐣 𑐥𑐬𑐵𑐢𑐷𑐣𑐟𑑂𑐰𑐾𑐣 𑐰𑐵 𑐢𑐵𑐬𑐫𑐶𑐟𑐸𑑄 𑐀𑐣𑐸𑐖𑑂𑐘𑐵𑐳𑑂𑐫𑐟𑐾𑑋 𑐀𑐥𑐶 𑐔 𑐡𑐵𑐳𑐰𑑂𑐫𑐵𑐥𑐵𑐬𑑅 𑐥𑐹𑐬𑑂𑐞𑐬𑐹𑐥𑐾𑐞 𑐥𑑂𑐬𑐟𑐶𑐲𑐶𑐡𑑂𑐢𑑅 𑐳𑑂𑐠𑐵𑐳𑑂𑐫𑐟𑐶𑑋</para>
   </article>
   <article number="5"><title>𑐀𑐣𑐸𑐔𑑂𑐕𑐾𑐡𑑅 𑑕</title>
      <para>𑐣 𑐎𑐩𑐥𑐶 𑐖𑐣𑑄 𑐰𑐶𑐬𑐸𑐢𑑂𑐫 𑐀𑐰𑐩𑐵𑐣𑐣𑐵𑐟𑑂𑐩𑐎𑑄 𑐰𑑂𑐫𑐰𑐴𑐵𑐬𑑄 𑐡𑐞𑑂𑐜𑑄 𑐰𑐵 𑐎𑑂𑐬𑐹𑐬𑑄 𑐀𑐩𑐵𑐣𑐰𑐷𑐫𑑄 𑐥𑑂𑐬𑐟𑑀𑐡𑐣𑑄 𑐰𑐵 𑐥𑑂𑐬𑐰𑐬𑑂𑐟𑐫𑐶𑐟𑐸𑑄 𑐀𑐣𑐸𑐖𑑂𑐘𑐵𑐳𑑂𑐫𑐟𑐾𑑋</para>
   </article>
   <article number="6"><title>𑐀𑐣𑐸𑐔𑑂𑐕𑐾𑐡𑑅 𑑖</title>
      <para>𑐰𑐶𑐢𑐾𑑅 𑐳𑐩𑐎𑑂𑐲𑑄 𑐳𑐬𑑂𑐰𑑀𑑇𑐥𑐶 𑐖𑐣𑑅 𑐳𑐬𑑂𑐰𑐟𑑂𑐬 𑐀𑐨𑐶𑐖𑑂𑐘𑐵𑐟𑐸𑑄 𑐀𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋</para>
   </article>
   <article number="7"><title>𑐀𑐣𑐸𑐔𑑂𑐕𑐾𑐡𑑅 𑑗</title>
      <para>𑐰𑐶𑐢𑐾𑑅 𑐳𑐩𑐎𑑂𑐲𑑄 𑐳𑐬𑑂𑐰𑐾𑑇𑐥𑐶 𑐟𑐸𑐮𑑂𑐫𑐵𑑅 𑐳𑐩𑐵𑐣𑐵𑐱𑑂𑐔 𑐰𑐬𑑂𑐟𑐣𑑂𑐟𑐾𑑋 𑐀𑐥𑐶 𑐔 𑐰𑐶𑐣𑐿𑐰 𑐎𑐩𑐥𑐶 𑐨𑐾𑐡𑑄 𑐰𑐶𑐢𑐾𑑅 𑐟𑐸𑐮𑑂𑐫𑑄 𑐳𑑄𑐬𑐎𑑂𑐲𑐞𑐩𑐰𑐵𑐥𑑂𑐟𑐸𑑄 𑐀𑐬𑑂𑐴𑐣𑑂𑐟𑐶𑑋 𑐀𑐳𑑂𑐫𑐵𑑅 𑐀𑐨𑐶𑐑𑑀𑐲𑐞𑐵𑐫𑐵𑑅 𑐄𑐮𑑂𑐮𑑄𑐑𑐣𑐾 𑐎𑐩𑐥𑐶 𑐨𑐾𑐡𑑄, 𑐊𑐟𑐵𑐡𑐺𑐐𑑂𑐨𑐾𑐡𑑄 𑐰𑐵 𑐀𑐨𑐶𑐮𑐎𑑂𑐲𑑂𑐫 𑐎𑐵𑐩𑐥𑐶 𑐔𑐾𑐲𑑂𑐚𑐵𑑄 𑐰𑐶𑐬𑐸𑐢𑑂𑐫 𑐳𑐩𑐵𑐣-𑐳𑑄𑐬𑐎𑑂𑐲𑐞𑐵𑐬𑑂𑐴𑐵𑑅 𑐳𑐬𑑂𑐰𑐾𑑇𑐥𑐶 𑐰𑐬𑑂𑐟𑐣𑑂𑐟𑐾𑑋</para>
   </article>
   <article number="8"><title>𑐀𑐣𑐸𑐔𑑂𑐕𑐾𑐡𑑅 𑑘</title>
      <para>𑐰𑐶𑐢𑐶𑐣𑐵 𑐳𑑄𑐰𑐶𑐢𑐵𑐣𑐾𑐣 𑐰𑐵 𑐥𑑂𑐬𑐡𑐟𑑂𑐟𑐵𑐣𑐵𑑄 𑐩𑑁𑐮𑐶𑐎𑐵𑐢𑐶𑐎𑐵𑐬𑐵𑐞𑐵𑐩𑐸𑐮𑑂𑐮𑑄𑐑𑐣-𑐎𑐵𑐬𑑂𑐫𑐵𑐞𑐵𑑄 𑐎𑐺𑐟𑐾, 𑐫𑑀𑐐𑑂𑐫𑐿𑑅 𑐬𑐵𑐲𑑂𑐚𑑂𑐬𑐶𑐫-𑐣𑑂𑐫𑐵𑐫𑐥𑐷𑐛𑐿𑑅 𑐳𑑄𑐳𑑂𑐟𑐸𑐟𑐵𑐣𑐵𑑄 𑐥𑑂𑐬𑐨𑐵𑐰𑐶𑐣𑐵𑑄 𑐳𑐩𑐸𑐥𑐵𑐫𑐵𑐣𑐵𑑄 𑐥𑑂𑐬𑐫𑑀𑐐𑐵𑐬𑑂𑐴𑑀 𑐴𑐶 𑐳𑐬𑑂𑐰𑑀 𑐖𑐣𑑀𑑇𑐳𑑂𑐟𑐶𑑋</para>
   </article>
   <article number="9"><title>𑐀𑐣𑐸𑐔𑑂𑐕𑐾𑐡𑑅 𑑙</title>
      <para>𑐣 𑐎𑑀𑑇𑐥𑐶 𑐖𑐣𑑅 𑐳𑑂𑐰𑐾𑐔𑑂𑐕𑐫𑐵 𑐣𑐶𑐐𑑂𑐬𑐴𑐷𑐟𑐸𑑄, 𑐢𑐬𑑂𑐟𑐸𑑄, 𑐣𑐶𑐲𑑂𑐎𑐵𑐳𑐫𑐶𑐟𑐸𑑄 𑐰𑐵 𑐀𑐣𑐸𑐖𑑂𑐘𑐵𑐳𑑂𑐫𑐟𑐾𑑋</para>
   </article>
   <article number="10"><title>𑐀𑐣𑐸𑐔𑑂𑐕𑐾𑐡𑑅 𑑑𑑐</title>
      <para>𑐳𑐬𑑂𑐰𑑀𑑇𑐥𑐶 𑐖𑐣𑑅, 𑐳𑑂𑐰𑑄 𑐰𑐶𑐬𑐸𑐢𑑂𑐫 𑐥𑑂𑐬𑐰𑐬𑑂𑐟𑑂𑐟𑐶𑐟𑐳𑑂𑐫 𑐎𑐳𑑂𑐫𑐵𑐥𑐶 𑐁𑐥𑐬𑐵𑐢𑐶𑐎𑐵𑐎𑑂𑐲𑐾𑐥𑐳𑑂𑐫, 𑐳𑑂𑐰𑐷𑐫𑐵𑐢𑐶𑐎𑐵𑐬𑐵𑐞𑐵𑑄 𑐡𑐵𑐫𑐶𑐟𑑂𑐰𑐵𑐣𑐵𑑄 𑐔, 𑐰𑐶𑐣𑐶𑐬𑑂𑐢𑐵𑐬𑐞𑐳𑑂𑐫 𑐔 𑐎𑐺𑐟𑐾, 𑐳𑑂𑐰𑐵𑐢𑐷𑐣𑐾𑐣 𑐣𑐶𑐲𑑂𑐥𑐎𑑂𑐲𑐾𑐞 𑐔 𑐣𑑂𑐫𑐵𑐫𑐥𑐷𑐛𑐾𑐣 𑐰𑐶𑐢𑐷𑐫𑐩𑐵𑐣𑐳𑑂𑐫 𑐳𑐩𑐸𑐔𑐶𑐟𑐳𑑂𑐫 𑐳𑐵𑐬𑑂𑐰𑐖𑐣𑐶𑐎𑐳𑑂𑐫 𑐱𑑂𑐬𑐰𑐞𑐳𑑂𑐫 𑐔 𑐎𑐺𑐟𑐾 𑐳𑐬𑑂𑐰𑑀𑑇𑐥𑐶 𑐖𑐣𑑅 𑐥𑐹𑐬𑑂𑐞𑐵𑑄 𑐳𑐩𑐵𑐣𑐟𑐵𑑄 𑐢𑐵𑐬𑐫𑐟𑐶𑑋</para>
   </article>
   <article number="11"><title>𑐀𑐣𑐸𑐔𑑂𑐕𑐾𑐡𑑅 𑑑𑑑</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑐩𑐥𑐶 𑐖𑐣𑑅, 𑐰𑐶𑐢𑐾𑐬𑐣𑐸𑐳𑐵𑐬𑐾𑐞 𑐫𑐵𑐰𑐡𑐰𑐢𑐶 𑐳𑐵𑐬𑑂𑐰𑐖𑐣𑐶𑐎𑐵𑐨𑐶𑐫𑑀𑐐-𑐥𑑂𑐬𑐎𑐬𑐞𑐾 𑐥𑑂𑐬𑐩𑐸𑐏𑐵𑐥𑐬𑐵𑐢-𑐳𑐶𑐡𑑂𑐢𑐶𑑄 𑐣𑐿𑐰 𑐨𑐖𑐟𑐾, 𑐟𑐵𑐰𑐟𑑂𑐥𑐬𑑂𑐫𑐣𑑂𑐟𑑄 𑐣𑐶𑐬𑑂𑐡𑐸𑐲𑑂𑐚𑑅 𑐂𑐟𑑂𑐫𑐵𑐩𑑄𑐳𑑂𑐫𑐟𑐾𑑋 𑐀𑐥𑐶 𑐔, 𑐳𑑂𑐰𑐷𑐫-𑐥𑑂𑐬𑐟𑐶𑐬𑐎𑑂𑐲𑐵𑐬𑑂𑐠𑑄 𑐟𑐾𑐣 𑐖𑐣𑐾𑐣 𑐳𑐬𑑂𑐰𑐩𑐥𑐶 𑐁𑐰𑐱𑑂𑐫𑐎-𑐥𑑂𑐬𑐟𑐶𑐨𑐹𑐟𑐶𑐖𑐵𑐟𑑄 𑐄𑐥𑐥𑐵𑐡𑐣𑐷𑐫𑑄 𑐰𑐬𑑂𑐟𑐟𑐾𑑋</para>
         </listitem>
         <listitem tag="(२)"><para>𑐁𑐣𑑂𑐟𑐵𑐬𑐵𑐲𑑂𑐚𑑂𑐬𑐶𑐎𑐳𑑂𑐫 𑐬𑐵𑐲𑑂𑐚𑑂𑐬𑐶𑐎𑐳𑑂𑐫 𑐔 𑐰𑐶𑐢𑐾𑐬𑐣𑑂𑐟𑐬𑑂𑐐𑐟𑐩𑑂 𑐥𑑂𑐬𑐩𑐸𑐏𑐵𑐥𑐬𑐵𑐢-𑐣𑐶𑐲𑑂𑐥𑑂𑐬𑐨𑐵𑐰𑐎𑐳𑑂𑐫 𑐎𑐳𑑂𑐫𑐵𑐥𑐶 𑐎𑐵𑐬𑑂𑐫𑐳𑑂𑐫 𑐎𑐵𑐬𑐞𑐵𑐟𑑂 𑐣 𑐎𑑀𑑇𑐥𑐶 𑐥𑑂𑐬𑐩𑐸𑐏𑐵𑐥𑐬𑐵𑐢𑐵𑐬𑑂𑐠𑑄 𑐀𑐥𑐬𑐵𑐢𑐷𑐟𑐶 𑐐𑐞𑐫𑐶𑐲𑑂𑐫𑐟𑐾𑑋 𑐣 𑐰𑐵, 𑐥𑑂𑐬𑐩𑐸𑐏𑐵𑐥𑐬𑐵𑐢-𑐎𑐵𑐮𑐾 𑐥𑑂𑐬𑐰𑐬𑑂𑐟𑐣𑐷𑐫-𑐡𑐞𑑂𑐜-𑐡𑐵𑐣𑐵𑐟𑑂 𑐣𑐵𑐢𑐶𑐎𑐟𑐬𑑀 𑐡𑐞𑑂𑐜𑑅 𑐎𑐳𑑂𑐩𑐶𑑄𑐱𑑂𑐔𑐶𑐡𑐥𑐶 𑐥𑑂𑐬𑐰𑐬𑑂𑐟𑐣𑐷𑐫𑑀 𑐨𑐰𑐶𑐟𑐵𑑋</para>
         </listitem>
      </orderedlist>
   </article>
   <article number="12"><title>𑐀𑐣𑐸𑐔𑑂𑐕𑐾𑐡𑑅 𑑑𑑒</title>
      <para>𑐣 𑐎𑐳𑑂𑐫𑐵𑐥𑐶 𑐰𑑂𑐫𑐎𑑂𑐟𑐶𑐐𑐟𑐾 𑐥𑐵𑐬𑐶𑐰𑐵𑐬𑐶𑐎𑐾 𑐔 𑐖𑐷𑐰𑐣𑐾, 𑐐𑐺𑐴𑐾, 𑐥𑐟𑑂𑐬𑐰𑑂𑐫𑐰𑐴𑐵𑐬𑐾 𑐔 𑐳𑑂𑐰𑐾𑐔𑑂𑐕𑐫𑐵 𑐴𑐳𑑂𑐟𑐎𑑂𑐲𑐾𑐥𑑀𑑇𑐣𑐸𑐖𑑂𑐘𑐵𑐳𑑂𑐫𑐟𑐾, 𑐣 𑐰𑐵 𑐎𑐳𑑂𑐫𑐵𑐥𑐶 𑐏𑑂𑐫𑐵𑐟𑐶𑑄 𑐳𑐩𑑂𑐩𑐵𑐣𑑄 𑐰𑐵𑐎𑑂𑐬𑐵𑐣𑑂𑐟𑐸𑑄 𑐎𑑀𑑇𑐥𑐶 𑐱𑐎𑑂𑐲𑑂𑐫𑐟𑐶𑑋 𑐊𑐟𑐵𑐴𑐎𑑂-𑐴𑐳𑑂𑐟𑐎𑑂𑐲𑐾𑐥𑐵𑐎𑑂𑐬𑐩𑐞𑐵𑐣𑐶 𑐰𑐶𑐬𑐸𑐢𑑂𑐫 𑐥𑑂𑐬𑐟𑑂𑐫𑐾𑐎𑐩𑐥𑐶-𑐖𑐣𑑅 𑐰𑐶𑐢𑐶-𑐳𑑄𑐬𑐎𑑂𑐲𑐞𑑄 𑐳𑑄𑐢𑐟𑑂𑐟𑐾𑑋</para>
   </article>
   <article number="13"><title>𑐀𑐣𑐸𑐔𑑂𑐕𑐾𑐡𑑅 𑑑𑑓</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑐩𑐥𑐶 𑐬𑐵𑐲𑑂𑐚𑑂𑐬𑐳𑑂𑐫 𑐳𑐷𑐩𑑂𑐣𑐶 𑐁𑐰𑐵𑐳𑐳𑑂𑐫 𑐐𑐩𑐣𑐵𑐐𑐩𑐣𑐳𑑂𑐫 𑐔𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐢𑐶𑐎𑐵𑐬𑑄 𑐥𑑂𑐬𑐟𑑂𑐫𑐾𑐎𑐩𑐥𑐶 𑐖𑐣𑑅 𑐳𑑄𑐢𑐵𑐬𑐫𑐟𑐶𑑋</para>
         </listitem>
         <listitem tag="(२)"><para>𑐳𑑂𑐰𑐡𑐾𑐱𑑀𑐥𑐾𑐟𑑄 𑐎𑐩𑐥𑐶 𑐡𑐾𑐱𑑄 𑐟𑑂𑐫𑐎𑑂𑐟𑐸𑑄 𑐳𑑂𑐰𑐡𑐾𑐱𑑄 𑐔 𑐥𑑂𑐬𑐟𑑂𑐫𑐵𑐐𑐣𑑂𑐟𑐸𑑄 𑐥𑑂𑐬𑐟𑑂𑐫𑐾𑐎𑐩𑐥𑐶 𑐀𑐢𑐶𑐎𑐺𑐟𑑀𑑇𑐳𑑂𑐟𑐶𑑋</para>
         </listitem>
      </orderedlist>
   </article>
   <article number="14"><title>𑐀𑐣𑐸𑐔𑑂𑐕𑐾𑐡𑑅 𑑑𑑔</title>
      <orderedlist><listitem tag="(१)"><para>𑐄𑐥𑐡𑑂𑐬𑐰𑐾𑐨𑑂𑐫𑑀 𑐬𑐎𑑂𑐲𑐶𑐟𑐸𑑄 𑐀𑐣𑑂𑐫𑐡𑐾𑐱𑐾𑐲𑐸 𑐱𑐬𑐞𑐩𑐢𑐶𑐐𑐣𑑂𑐟𑐸𑑄 𑐥𑑂𑐬𑐟𑑂𑐫𑐾𑐎𑐩𑐥𑐶 𑐀𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋</para>
         </listitem>
         <listitem tag="(२)"><para>𑐳𑑄𑐫𑐸𑐎𑑂𑐟𑐬𑐵𑐲𑑂𑐚𑑂𑐬𑐳𑑄𑐑𑐳𑑂𑐫 𑐳𑐶𑐡𑑂𑐢𑐵𑐣𑑂𑐟𑐵𑐣𑐵𑑄 𑐄𑐡𑑂𑐡𑐾𑐱𑑂𑐫𑐵𑐣𑐵𑑄 𑐔 𑐥𑑂𑐬𑐟𑐶𑐎𑐹𑐮𑐎𑐵𑐬𑑂𑐫𑐾𑐨𑑂𑐫𑑅 𑐬𑐵𑐖𑐣𑐷𑐟𑐶𑐎𑐾𑐟𑐬𑐵𑐥𑐬𑐵𑐢𑐾𑐨𑑂𑐫𑐱𑑂𑐔 𑐳𑐩𑐸𑐟𑑂𑐟𑑂𑐠𑐶𑐟𑐾𑐲𑐸 𑐰𑐵𑐳𑑂𑐟𑐰𑐶𑐎𑐵𑐨𑐶𑐫𑑀𑐐-𑐥𑑂𑐬𑐎𑐬𑐞𑐾𑐲𑐸 𑐀𑐢𑐶𑐎𑐵𑐬𑑀𑑇𑐫𑑄 𑐣𑐿𑐰 𑐥𑑂𑐬𑐨𑐰𑐶𑐟𑐵𑑋</para>
         </listitem>
      </orderedlist>
   </article>
   <article number="15"><title>𑐀𑐣𑐸𑐔𑑂𑐕𑐾𑐡𑑅 𑑑𑑕</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑐩𑐥𑐶 𑐬𑐵𑐲𑑂𑐚𑑂𑐬𑐶𑐫𑐟𑐵𑐫𑐵𑑅 𑐀𑐢𑐶𑐎𑐵𑐬𑑄 𑐢𑐵𑐬𑐫𑐟𑐶𑑋</para>
         </listitem>
         <listitem tag="(२)"><para>𑐣 𑐎𑑀𑑇𑐥𑐶 𑐳𑑂𑐰𑐾𑐔𑑂𑐕𑐫𑐵 𑐳𑑂𑐰𑐷𑐫𑐬𑐵𑐲𑑂𑐚𑑂𑐬𑐶𑐫𑐟𑐵𑐟𑑀 𑐰𑐘𑑂𑐔𑐶𑐟𑑅 𑐳𑑂𑐫𑐵𑐟𑑂, 𑐣 𑐰𑐵 𑐳𑑂𑐰𑐷𑐫-𑐬𑐵𑐲𑑂𑐚𑑂𑐬𑐶𑐫𑐟𑐵-𑐥𑐬𑐶𑐰𑐬𑑂𑐟𑐣𑐵𑐢𑐶𑐎𑐵𑐬𑐵𑐟𑑂 𑐥𑑂𑐬𑐟𑑂𑐫𑐵𑐏𑑂𑐫𑐵𑐟𑑀 𑐨𑐰𑐾𑐟𑑂𑑋</para>
         </listitem>
      </orderedlist>
   </article>
   <article number="16"><title>𑐀𑐣𑐸𑐔𑑂𑐕𑐾𑐡𑑅 𑑑𑑖</title>
      <orderedlist><listitem tag="(१)"><para>𑐖𑐵𑐟𑐶-𑐢𑐬𑑂𑐩-𑐬𑐵𑐲𑑂𑐚𑑂𑐬𑐶𑐫𑐟𑐵-𑐣𑐶𑐫𑐩𑐣𑑄 𑐰𑐶𑐣𑐿𑐰 𑐥𑐹𑐬𑑂𑐞-𑐰𑐫𑐳𑑂𑐎𑐵𑑅 𑐳𑑂𑐟𑑂𑐬𑐷-𑐥𑐸𑐬𑐸𑐲𑐵𑑅, 𑐥𑐬𑐶𑐰𑐵𑐬𑑄 𑐥𑑂𑐬𑐟𑐶𑐲𑑂𑐛𑐵𑐥𑐫𑐶𑐟𑐸𑑄 𑐰𑐶𑐰𑐵𑐴𑐵𑐢𑐶𑐎𑐵𑐬𑐰𑐣𑑂𑐟𑑀 𑐰𑐬𑑂𑐟𑑂𑐟𑐣𑑂𑐟𑐾𑑋</para>
         </listitem>
         <listitem tag="(२)"><para>𑐰𑐶𑐰𑐵𑐴𑐵𑐬𑑂𑐠𑑄, 𑐰𑐶𑐰𑐵𑐴𑐵𑐰𑐳𑐬𑐾, 𑐰𑐶𑐰𑐵𑐴-𑐰𑐶𑐔𑑂𑐕𑐾𑐡𑐾 𑐰𑐵 𑐟𑐾 𑐳𑐩𑐵𑐣𑐵𑐢𑐶𑐎𑐵𑐬𑐵𑐣𑑂 𑐳𑑄𑐢𑐵𑐬𑐫𑐣𑑂𑐟𑐶𑑋</para>
         </listitem>
         <listitem tag="(३)"><para>𑐰𑐶𑐰𑐵𑐴𑐾𑐔𑑂𑐕𑐸𑐎𑐵𑐣𑐵𑑄 𑐥𑐹𑐬𑑂𑐞-𑐳𑑂𑐰𑐟𑐣𑑂𑐟𑑂𑐬-𑐳𑐴𑐩𑐟𑑂𑐫𑐿𑐰 𑐰𑐶𑐰𑐵𑐴-𑐳𑑄𑐳𑑂𑐎𑐵𑐬𑑅 𑐀𑐣𑐸𑐲𑑂𑐛𑐾𑐫𑑀𑑇𑐳𑑂𑐟𑐶𑑋𑐥𑐬𑐶𑐰𑐵𑐬𑐳𑑂𑐟𑐸, 𑐳𑐩𑐵𑐖𑐳𑑂𑐫 𑐳𑑂𑐰𑐵𑐨𑐵𑐰𑐶𑐎𑑀 𑐩𑑁𑐮𑐶𑐎𑐱𑑂𑐔 𑐰𑐬𑑂𑐐𑐷𑐫𑐿𑐎𑐵𑑄𑐱𑑀 𑐰𑐬𑑂𑐟𑐟𑐾, 𑐀𑐥𑐶 𑐔𑐵𑐫𑑄 𑐳𑐩𑐵𑐖𑐾𑐣 𑐬𑐵𑐲𑑂𑐚𑑂𑐬𑐾𑐞 𑐰𑐵 𑐳𑑄𑐬𑐎𑑂𑐲𑐞𑐷𑐫𑑀𑑇𑐳𑑂𑐟𑐶𑑋</para>
         </listitem>
      </orderedlist>
   </article>
   <article number="17"><title>𑐀𑐣𑐸𑐔𑑂𑐕𑐾𑐡𑑅 𑑑𑑗</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑐩𑐥𑐶 𑐀𑐣𑑂𑐫𑐾𑐲𑐵𑑄 𑐳𑐴𑐫𑑀𑐐-𑐥𑐸𑐬𑐳𑑂𑐳𑐬𑑄 𑐊𑐎𑐵𑐎𑐶 𑐊𑐰 𑐰𑐵 𑐳𑐩𑑂𑐥𑐟𑑂𑐳𑑄𑐢𑐵𑐬𑐞-𑐳𑑂𑐰𑐵𑐩𑐶𑐟𑑂𑐰𑐵𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋</para>
         </listitem>
         <listitem tag="(२)"><para>𑐣 𑐎𑑀𑑇𑐥𑐶 𑐳𑑂𑐰𑐾𑐔𑑂𑐕𑐫𑐵 𑐳𑑂𑐰𑐷𑐫𑐳𑑄𑐥𑐟𑑂𑐳𑑂𑐰𑐵𑐩𑐶𑐟𑑂𑐰𑐵𑐢𑐶𑐎𑐵𑐬𑐵𑐟𑑂 𑐰𑐘𑑂𑐔𑐶𑐟𑑀 𑐨𑐰𑐾𑐟𑑂𑑋</para>
         </listitem>
      </orderedlist>
   </article>
   <article number="18"><title>𑐀𑐣𑐸𑐔𑑂𑐕𑐾𑐡𑑅 𑑑𑑘</title>
      <para>𑐥𑑂𑐬𑐟𑑂𑐫𑐾𑐎𑐩𑐥𑐶 𑐰𑐶𑐔𑐵𑐬𑐵𑐞𑐵𑑄 𑐔𑐾𑐟𑐣𑐵𑐫𑐵𑑅 𑐢𑐬𑑂𑐩𑐳𑑂𑐫 𑐔𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋 𑐀𑐳𑑂𑐩𑐶𑐣𑑂 𑐀𑐢𑐶𑐎𑐵𑐬𑐾, 𑐳𑑂𑐰𑐷𑐫𑑄 𑐢𑐬𑑂𑐩𑑄 𑐰𑐶𑐱𑑂𑐰𑐵𑐳𑑄 𑐰𑐵 𑐱𑐶𑐎𑑂𑐲𑐫𑐶𑐟𑐸𑑄 𑐀𑐨𑑂𑐫𑐳𑑂𑐟𑐸𑑄 𑐀𑐬𑑂𑐔𑐶𑐟𑐸𑑄 𑐥𑐬𑐶𑐥𑐵𑐮𑐫𑐶𑐟𑐸𑑄 𑐰𑐵, 𑐰𑐿𑐫𑐎𑑂𑐟𑐶𑐎𑐾 𑐳𑐵𑐩𑐵𑐖𑐶𑐎𑐾 𑐔 𑐖𑐷𑐰𑐣𑐾, 𑐀𑐣𑑂𑐫𑐿𑐱𑑂𑐔 𑐳𑐴 𑐳𑐵𑐩𑐸𑐡𑐵𑐫𑐶𑐎𑐖𑐷𑐰𑐣𑐾 𑐊𑐎𑐵𑐎𑐶𑐣𑐵 𑐰𑐵 𑐳𑑂𑐰𑐷𑐫𑑄 𑐢𑐬𑑂𑐩𑑄 𑐰𑐶𑐱𑑂𑐰𑐵𑐳𑑄𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑑄 𑐔 𑐥𑐬𑐶𑐰𑐬𑑂𑐟𑐫𑐶𑐟𑐸𑐩𑐥𑐶 𑐥𑑂𑐬𑐟𑑂𑐫𑐾𑐎𑑄 𑐖𑐣𑑅 𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑑄 𑐢𑐵𑐬𑐫𑐟𑐶𑑋</para>
   </article>
   <article number="19"><title>𑐀𑐣𑐸𑐔𑑂𑐕𑐾𑐡𑑅 𑑑𑑙</title>
      <para>𑐥𑑂𑐬𑐟𑑂𑐫𑐾𑐎𑐩𑐥𑐶 𑐩𑐣𑑂𑐟𑐰𑑂𑐫𑐵𑐨𑐶𑐰𑑂𑐫𑐎𑑂𑐟𑑂𑐫𑑀𑑅 𑐀𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋 𑐳𑐷𑐩𑐵𑐰𑑂𑐫𑐰𑐢𑐵𑐣𑑄 𑐀𑐰𑐶𑐐𑐞𑐫𑑂𑐫, 𑐎𑐾𑐣𑐵𑐥𑐶 𑐳𑑄𑐔𑐵𑐬-𑐩𑐵𑐢𑑂𑐫𑐩𑐾𑐣 𑐰𑐶𑐔𑐵𑐬𑐵𑐞𑐵𑑄 𑐳𑐹𑐔𑐣𑐵𑐣𑐵𑑄 𑐔 𑐁𑐡𑐵𑐣-𑐥𑑂𑐬𑐡𑐵𑐣𑐵𑐬𑑂𑐠𑑄 𑐰𑐶𑐣𑐿𑐰 𑐴𑐳𑑂𑐟𑐎𑑂𑐲𑐾𑐥𑑄 𑐎𑐶𑐱𑑂𑐔𑐡𑐥𑐶 𑐖𑐣𑑅, 𑐳𑑂𑐰𑐷𑐫-𑐩𑐣𑑂𑐟𑐰𑑂𑐫-𑐳𑑄𑐑𑐵𑐬𑐞𑐵𑐬𑑂𑐠𑑄 𑐀𑐢𑐶𑐎𑐵𑐬𑐾𑑇𑐳𑑂𑐩𑐶𑐣𑑂 𑐀𑐬𑑂𑐴𑐶𑐲𑑂𑐫𑐟𑐾𑑋</para>
   </article>
   <article number="20"><title>𑐀𑐣𑐸𑐔𑑂𑐕𑐾𑐡𑑅 𑑒𑑐</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑐩𑐾𑐰 𑐖𑐣𑑅 𑐱𑐵𑐣𑑂𑐟𑐶𑐥𑐹𑐬𑑂𑐞𑐬𑐷𑐟𑑂𑐫𑐵 𑐳𑐩𑑂𑐩𑐶𑐮𑐶𑐟𑐸𑑄 𑐳𑑄𑐑𑐚𑐣𑐵𑐣𑐶 𑐔 𑐰𑐶𑐬𑐔𑐫𑐶𑐟𑐸𑐩𑐬𑑂𑐴𑑀 𑐰𑐬𑑂𑐟𑐟𑐾𑑋</para>
         </listitem>
         <listitem tag="(२)"><para>𑐎𑐾𑐣𑐔𑐶𑐡𑐥𑐶 𑐳𑑄𑐑𑐚𑐣𑐾𑐣 𑐳𑐴 𑐁𑐟𑑂𑐩𑐵𑐣𑑄 𑐳𑑄𑐫𑑀𑐖𑐫𑐶𑐟𑐸𑑄 𑐣 𑐎𑑀𑑇𑐥𑐶 𑐰𑐶𑐰𑐱𑐷𑐎𑐬𑑂𑐟𑐸𑑄 𑐱𑐎𑑂𑐫𑐟𑐾𑑋</para>
         </listitem>
      </orderedlist>
   </article>
   <article number="21"><title>𑐀𑐣𑐸𑐔𑑂𑐕𑐾𑐡𑑅 𑑒𑑑</title>
      <orderedlist><listitem tag="(१)"><para>𑐳𑑂𑐰𑐷𑐫𑐬𑐵𑐲𑑂𑐚𑑂𑐬𑐳𑑂𑐫 𑐥𑑂𑐬𑐱𑐵𑐳𑐣𑐾 𑐥𑑂𑐬𑐟𑑂𑐫𑐎𑑂𑐲𑐬𑐷𑐟𑑂𑐫𑐵 𑐀𑐠𑐰𑐵 𑐣𑐶𑐲𑑂𑐥𑐎𑑂𑐲𑐣𑐶𑐬𑑂𑐰𑐵𑐔𑐶𑐟-𑐥𑑂𑐬𑐟𑐶𑐣𑐶𑐢𑐶-𑐩𑐵𑐢𑑂𑐫𑐩𑐾𑐣 𑐥𑑂𑐬𑐟𑑂𑐫𑐾𑐎𑑄 𑐖𑐣𑑅 𑐳𑐴𑐨𑐵𑐐𑐶𑐨𑐰𑐶𑐟𑐸𑐩𑐬𑑂𑐴𑐟𑐶𑑋</para>
         </listitem>
         <listitem tag="(२)"><para>𑐥𑑂𑐬𑐟𑑂𑐫𑐾𑐎𑑄 𑐖𑐣𑐳𑑂𑐟𑐡𑐷𑐫𑐾 𑐬𑐵𑐲𑑂𑐚𑑂𑐬𑐾 𑐮𑑀𑐎𑐳𑐾𑐰𑐵𑐫𑐵𑑅 𑐟𑐸𑐮𑑂𑐫𑐩𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋</para>
         </listitem>
         <listitem tag="(३)"><para>𑐮𑑀𑐎𑐾𑐔𑑂𑐕𑐫𑐵 𑐥𑑂𑐬𑐱𑐵𑐳𑐣𑐵𑐢𑐶𑐎𑐵𑐬𑑀 𑐰𑐶𑐬𑐔𑐫𑐶𑐲𑑂𑐫𑐟𑐾; 𑐂𑐫𑐩𑐶𑐔𑑂𑐕𑐵 𑐎𑐵𑐮𑐧𑐡𑑂𑐢𑐿𑑅 𑐣𑐶𑐫𑐩𑑀𑐔𑐶𑐟𑐿𑐱𑑂𑐔 𑐣𑐶𑐬𑑂𑐰𑐵𑐔𑐣𑐿𑑅 𑐥𑑂𑐬𑐎𑐵𑐱𑑂𑐫𑐩𑑂 𑐁𑐐𑐣𑑂𑐟𑑂𑐬𑐷; 𑐂𑐩𑐵𑐣𑐶 𑐣𑐶𑐬𑑂𑐰𑐵𑐔𑐣𑐵𑐣𑐶 𑐔 𑐰𑐿𑐱𑑂𑐰𑐶𑐎𑑄 𑐟𑐸𑐮𑑂𑐫𑑄 𑐐𑐸𑐥𑑂𑐟𑑄 𑐩𑐟𑐡𑐵𑐣𑐾𑐣 𑐀𑐠𑐰𑐵 𑐟𑐸𑐮𑑂𑐫𑐩𑐾𑐰𑐾𑐟𑐬𑐾𑐞 𑐩𑐟𑐡𑐵𑐣𑐰𑐶𑐢𑐶𑐣𑐵 𑐨𑐰𑐶𑐟𑐵𑐬𑑅𑑋</para>
         </listitem>
      </orderedlist>
   </article>
   <article number="22"><title>𑐀𑐣𑐸𑐔𑑂𑐕𑐾𑐡𑑅 𑑒𑑒</title>
      <para>𑐥𑑂𑐬𑐟𑑂𑐫𑐾𑐎𑐩𑐾𑐰 𑐖𑐣𑑅, 𑐳𑐵𑐩𑐵𑐖𑐶𑐎𑐟𑑂𑐰𑐵𑐟𑑂, 𑐳𑐵𑐩𑐵𑐖𑐶𑐎-𑐳𑐸𑐬𑐎𑑂𑐲𑐵𑐫𑐵 𑐀𑐢𑐶𑐎𑐵𑐬𑑄 𑐳𑐣𑑂𑐢𑐵𑐬𑐫𑐟𑐶; 𑐀𑐳𑑁 𑐴𑐶 𑐬𑐵𑐲𑑂𑐚𑑂𑐬𑐶𑐫𑐥𑑂𑐬𑐫𑐵𑐳𑐾𑐣 𑐁𑐣𑑂𑐟𑐵𑐬𑐵𑐲𑑂𑐚𑑂𑐬𑐶𑐫𑐳𑐴𑐫𑑀𑐐𑐾 𑐣 𑐔 𑐥𑑂𑐬𑐟𑑂𑐫𑐾𑐎𑑄 𑐬𑐵𑐖𑑂𑐫𑐳𑑂𑐫 𑐳𑑄𑐑𑐚𑐣-𑐳𑑄𑐳𑐵𑐢𑐣𑐵𑐣𑐸𑐬𑐹𑐥𑐩𑑂, 𑐳𑑂𑐰𑐷𑐫𑐵𑐰𑐶𑐨𑐵𑐖𑑂𑐫𑐵𑐬𑑂𑐠𑐶𑐎-𑐳𑐵𑐩𑐵𑐖𑐶𑐎-𑐳𑐵𑑄𑐳𑑂𑐎𑐺𑐟𑐶𑐎𑐵𑐢𑐶𑐎𑐵𑐬𑐵𑐞𑐵𑑄 𑐥𑑂𑐬𑐟𑐶𑐲𑑂𑐛𑐵𑐫𑐿, 𑐳𑑂𑐰𑐷𑐫𑐰𑑂𑐫𑐎𑑂𑐟𑐶𑐟𑑂𑐰𑐳𑑂𑐫 𑐄𑐣𑑂𑐩𑐸𑐎𑑂𑐟 {𑐳𑐬𑑂𑐰𑐵𑑄𑐐𑐷𑐞} 𑐰𑐶𑐎𑐵𑐳𑐵𑐬𑑂𑐠𑑄 𑐔 𑐳𑑄𑐳𑐶𑐡𑑂𑐢𑐶𑑄 𑐀𑐬𑑂𑐴𑐟𑐶𑑋</para>
   </article>
   <article number="23"><title>𑐀𑐣𑐸𑐔𑑂𑐕𑐾𑐡𑑅 𑑒𑑓</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑐩𑐥𑐶 𑐣𑐶𑐬𑑂𑐰𑐺𑐟𑑂𑐟𑐶𑐟𑐵𑑄 𑐰𑐶𑐬𑐸𑐢𑑂𑐫 𑐳𑑄𑐬𑐎𑑂𑐲𑐞𑐩𑐢𑐶𑐐𑐣𑑂𑐟𑐸𑑄, 𑐀𑐣𑐸𑐎𑐹𑐮-𑐎𑐵𑐬𑑂𑐫-𑐳𑑂𑐠𑐶𑐟𑐷𑐣𑐵𑑄 𑐣𑑂𑐫𑐵𑐫𑐷𑐎𑐬𑐞𑐩𑐰𑐵𑐥𑑂𑐟𑐸𑑄 𑐳𑑂𑐰𑐟𑐣𑑂𑐟𑑂𑐬-𑐰𑐺𑐟𑑂𑐟𑐶𑐟𑐵-𑐔𑐫𑐣𑑄 𑐰𑐶𑐢𑐵𑐟𑐸𑑄 𑐎𑐵𑐬𑑂𑐫𑐵𑐞𑐶 𑐔𑐵𑐣𑐸𑐲𑑂𑐛𑐵𑐟𑐸𑑄 𑐀𑐢𑐶𑐎𑐵𑐬𑑄 𑐢𑐟𑑂𑐟𑐾𑑋𑐥𑑂𑐬𑐟𑑂𑐫𑐾𑐎𑐩𑑂, 𑐰𑐶𑐣𑐿𑐰 𑐨𑐾𑐡𑐩𑑂, 𑐳𑐩-𑐎𑐵𑐬𑑂𑐫𑐵𑐬𑑂𑐠𑐩𑑂, 𑐳𑐩𑐵𑐣-𑐰𑐾𑐟𑐣𑐩𑐵𑐣𑑄 {𑐥𑐵𑐬𑐶𑐱𑑂𑐬𑐩𑐶𑐎𑑄} 𑐀𑐢𑐶𑐐𑐣𑑂𑐟𑐸𑑄 𑐀𑐢𑐶𑐎𑐺𑐟𑑀𑑇𑐳𑑂𑐟𑐶𑑋</para>
         </listitem>
         <listitem tag="(२)"><para>𑐎𑐵𑐬𑑂𑐫𑐣𑐶𑐬𑐟𑑅 𑐥𑑂𑐬𑐟𑑂𑐫𑐾𑐎𑐩𑐥𑐶 𑐖𑐣𑑅, 𑐳𑑂𑐰𑐳𑑂𑐫 𑐳𑑂𑐰𑐷𑐫-𑐥𑐬𑐶𑐰𑐵𑐬𑐳𑑂𑐫 𑐔 𑐩𑐵𑐣𑐰𑐷𑐫-𑐐𑑁𑐬𑐰-𑐫𑐸𑐟𑐳𑑂𑐫 𑐀𑐳𑑂𑐟𑐶𑐟𑑂𑐰𑐳𑑂𑐫 𑐳𑑄𑐬𑐎𑑂𑐲𑐞𑐵𑐬𑑂𑐠𑑄 𑐳𑐩𑐸𑐔𑐶𑐟𑐵𑐣𑐸𑐎𑐹𑐮-𑐥𑐵𑐬𑐶𑐱𑑂𑐬𑐩𑐶𑐎𑐵𑐡𑐵𑐣𑐳𑑂𑐫 𑐀𑐢𑐶𑐎𑐵𑐬𑑄 𑐢𑐵𑐬𑐫𑐟𑐶𑑋</para>
         </listitem>
         <listitem tag="(३)"><para>𑐁𑐰𑐱𑑂𑐫𑐎𑐾 𑐳𑐟𑐶 𑐔𑐵𑐳𑑁 𑐳𑐵𑐩𑐵𑐖𑐶𑐎-𑐳𑑄𑐬𑐎𑑂𑐲𑐞𑐳𑑂𑐫 𑐀𑐣𑑂𑐫𑑀𑐥𑐵𑐫𑐿𑑅 𑐊𑐟𑐟𑑂𑐥𑐹𑐬𑐫𑐶𑐟𑐸𑑄 𑐀𑐬𑑂𑐴𑐶𑐲𑑂𑐫𑐟𑐾𑑋</para>
         </listitem>
         <listitem tag="(४)"><para>𑐳𑑂𑐰𑐷𑐫𑐴𑐶𑐟𑐵𑐣𑐵𑑄 𑐳𑑄𑐬𑐎𑑂𑐲𑐞𑐵𑐬𑑂𑐠𑑄 𑐥𑑂𑐬𑐟𑑂𑐫𑐾𑐎𑐩𑑂 𑐱𑑂𑐬𑐩𑐶𑐎𑐳𑑄𑐑𑐚𑐣𑐿𑑅 𑐳𑐵𑐎𑑄 𑐁𑐟𑑂𑐩𑐵𑐣𑑄 𑐳𑑄𑐫𑑀𑐖𑐫𑐶𑐟𑐸𑑄 𑐊𑐟𑐵𑐡𑐺𑐎𑑂-𑐳𑑄𑐑𑐚𑐣𑑄 𑐰𑐵 𑐳𑑄𑐬𑐔𑐫𑐶𑐟𑐸𑑄 𑐀𑐢𑐶𑐎𑐺𑐟𑑀𑑇𑐳𑑂𑐟𑐶𑑋</para>
         </listitem>
      </orderedlist>
   </article>
   <article number="24"><title>𑐀𑐣𑐸𑐔𑑂𑐕𑐾𑐡𑑅 𑑒𑑔</title>
      <para>𑐎𑐵𑐬𑑂𑐫𑐴𑑀𑐬𑐵𑐞𑐵𑑄 𑐳𑐩𑐸𑐔𑐶𑐟-𑐣𑐶𑐫𑐩𑐣-𑐥𑐸𑐬𑐳𑑂𑐳𑐬𑐩𑑂, 𑐳𑐰𑐾𑐟𑐣𑑄 𑐔 𑐣𑐶𑐫𑐟𑐵𑐰𑐢𑐶𑐎𑐵𑐰𑐎𑐵𑐱𑐾𑐣 𑐳𑐴 𑐰𑐶𑐱𑑂𑐬𑐩𑐵𑐢𑐶𑐎𑐵𑐬𑑅 𑐥𑑂𑐬𑐟𑑂𑐫𑐎𑐳𑑂𑐩𑐿 𑐥𑑂𑐬𑐡𑐾𑐫𑑀𑑇𑐳𑑂𑐟𑐶𑑋</para>
   </article>
   <article number="25"><title>𑐀𑐣𑐸𑐔𑑂𑐕𑐾𑐡𑑅 𑑒𑑕</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑑄 𑐖𑐣𑑅 𑐏𑐵𑐡𑑂𑐫-𑐰𑐳𑑂𑐟𑑂𑐬𑐵𑐰𑐵𑐳-𑐔𑐶𑐎𑐶𑐟𑑂𑐳𑑀𑐥𑐔𑐬𑑂𑐫𑐵𑐡𑐶𑐨𑐶𑑅, 𑐁𑐰𑐱𑑂𑐫𑐎-𑐳𑐵𑐩𑐵𑐖𑐶𑐎-𑐳𑐾𑐰𑐵𑐨𑐶𑐱𑑂𑐔 𑐳𑐴 𑐳𑑂𑐰𑐳𑑂𑐫 𑐳𑑂𑐰𑐷𑐫𑐥𑐬𑐶𑐰𑐵𑐬𑐳𑑂𑐫 𑐔 𑐀𑐣𑐵𑐩𑐫𑐟𑐵𑐫𑐿 𑐳𑑂𑐰𑐳𑑂𑐠𑐟𑐵𑐫𑐿 𑐔 𑐥𑐬𑑂𑐫𑐵𑐥𑑂𑐟𑑄 𑐖𑐷𑐰𑐣𑐳𑑂𑐟𑐬𑑄 𑐳𑑄𑐢𑐵𑐬𑐫𑐶𑐟𑐸𑑄 𑐀𑐢𑐶𑐎𑐺𑐟𑑀𑑇𑐳𑑂𑐟𑐶𑑋 𑐀𑐥𑐶 𑐔, 𑐣𑐶𑐫𑐣𑑂𑐟𑑂𑐬𑐞-𑐱𑐹𑐣𑑂𑐫𑐵𑐳𑐸 𑐥𑐬𑐶𑐳𑑂𑐠𑐶𑐟𑐶𑐲𑐸 𑐀𑐣𑑂𑐫𑐳𑑂𑐩𑐶𑐣𑑂 𑐖𑐷𑐰𑐎𑑀𑐥𑐵𑐬𑑂𑐖𑐣𑐵𑐨𑐵𑐰𑐾 𑐰𑐺𑐡𑑂𑐢𑐵𑐰𑐳𑑂𑐠𑐵𑐫𑐵𑑄, 𑐰𑐿𑐢𑐰𑑂𑐫𑐥𑑂𑐬𑐵𑐥𑑂𑐟𑑁, 𑐀𑐫𑑀𑐐𑑂𑐫𑐟𑐵𑐫𑐵𑑄, 𑐬𑐸𑐐𑑂𑐞𑐟𑐵𑐫𑐵𑑄 𑐣𑐶𑐬𑑂𑐰𑐺𑐟𑑂𑐟𑐶𑐟𑐵𑐫𑐵𑑄 𑐔 𑐳𑐟𑑂𑐫𑐵𑐩𑑂, 𑐥𑑂𑐬𑐟𑑂𑐫𑐾𑐎𑐩𑐥𑐶 𑐳𑐸𑐬𑐎𑑂𑐲𑐵𑐢𑐶𑐎𑐵𑐬𑑄 𑐳𑐣𑑂𑐢𑐵𑐬𑐫𑐟𑐶𑑋</para>
         </listitem>
         <listitem tag="(२)"><para>𑐩𑐵𑐟𑐺𑐟𑑂𑐰𑐳𑑂𑐫 𑐱𑐶𑐱𑐸𑐟𑑂𑐰𑐳𑑂𑐫 𑐔 𑐎𑐺𑐟𑐾 𑐰𑐶𑐱𑐶𑐲𑑂𑐚𑐳𑐵𑐴𑐵𑐫𑑂𑐫𑑀𑐥𑐔𑐬𑑂𑐫𑐵𑐖𑐵𑐟𑑄 𑐥𑑂𑐬𑐡𑐾𑐫𑑄 𑐨𑐰𑐶𑐟𑐵𑑋 𑐀𑐰𑐿𑐢𑐵𑑅 𑐰𑐿𑐢𑐵𑐱𑑂𑐔 𑐳𑐬𑑂𑐰𑐾𑑇𑐥𑐶 𑐧𑐵𑐮𑐵𑑅, 𑐳𑐩𑐵𑐣𑑄 𑐳𑐵𑐩𑐵𑐖𑐶𑐎𑑄 𑐳𑑄𑐬𑐎𑑂𑐲𑐞𑑄 𑐀𑐰𑐵𑐥𑑂𑐟𑐸𑑄 𑐀𑐬𑑂𑐴𑐶𑐲𑑂𑐫𑐣𑑂𑐟𑐶𑑋</para>
         </listitem>
      </orderedlist>
   </article>
   <article number="26"><title>𑐀𑐣𑐸𑐔𑑂𑐕𑐾𑐡𑑅 𑑒𑑖</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑐩𑐥𑐶 𑐖𑐣𑑅 𑐱𑐶𑐎𑑂𑐲𑐵𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋 𑐥𑑂𑐬𑐵𑐠𑐩𑐶𑐎𑐾𑐲𑐸, 𑐩𑑁𑐮𑐶𑐎𑐳𑑂𑐟𑐬𑐾𑐲𑐸 𑐔 𑐱𑐶𑐎𑑂𑐲𑐵 𑐣𑐶𑑅𑐱𑐸𑐮𑑂𑐎𑐵 𑐰𑐬𑑂𑐟𑐶𑐟𑐵𑑋 𑐥𑑂𑐬𑐵𑐠𑐩𑐶𑐎𑐷 𑐱𑐶𑐎𑑂𑐲𑐵 𑐀𑐣𑐶𑐰𑐵𑐬𑑂𑐫𑐵 𑐨𑐰𑐶𑐟𑐵𑑋 𑐥𑑂𑐬𑐵𑐰𑐶𑐢𑐶𑐎𑐷 𑐰𑑂𑐫𑐵𑐰𑐳𑐵𑐫𑐶𑐎𑐷 𑐔 𑐱𑐶𑐎𑑂𑐲𑐵 𑐳𑐵𑐩𑐵𑐣𑑂𑐫𑐟𑐫𑐵 𑐄𑐥𑐥𑐵𑐡𑐫𑐶𑐲𑑂𑐫𑐟𑐾, 𑐄𑐔𑑂𑐔𑐟𑐬𑐱𑐶𑐎𑑂𑐲𑐵 𑐔, 𑐳𑐬𑑂𑐰𑐾𑐲𑐵𑐩𑐥𑐶 𑐎𑐺𑐟𑐾 𑐫𑑀𑐐𑑂𑐫𑐟𑐵𑐢𑐵𑐬𑐾𑐞 𑐳𑐩𑐵𑐣𑐬𑐹𑐥𑐾𑐞 𑐥𑑂𑐬𑐵𑐥𑑂𑐫𑐵 𑐨𑐰𑐶𑐟𑐵𑑋</para>
         </listitem>
         <listitem tag="(२)"><para>𑐱𑐶𑐎𑑂𑐲𑐿𑐲𑐵 𑐩𑐵𑐣𑐰𑐷𑐫 𑐰𑑂𑐫𑐎𑑂𑐟𑐶𑐟𑑂𑐰𑐳𑑂𑐫 𑐳𑐬𑑂𑐰𑐵𑑄𑐐𑐷𑐞-𑐰𑐶𑐎𑐵𑐳𑑄 𑐥𑑂𑐬𑐟𑐶 𑐣𑐶𑐬𑑂𑐡𑐶𑐲𑑂𑐚𑐵 𑐨𑐰𑐶𑐟𑐵 𑐀𑐥𑐶 𑐔𑐿𑐲𑐵 𑐩𑑁𑐮𑐶𑐎𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐵𑑄 𑐩𑐵𑐣𑐰𑐵𑐢𑐶𑐎𑐵𑐬𑐵𑐞𑐵𑑄 𑐔 𑐎𑐺𑐟𑐾 𑐳𑐩𑑂𑐩𑐵𑐣-𑐳𑑄𑐰𑐬𑑂𑐢𑐶𑐎𑐵 𑐨𑐰𑐶𑐟𑐵𑑋 𑐳𑐬𑑂𑐰𑐾𑐳𑑂𑐰𑐥𑐶 𑐬𑐵𑐲𑑂𑐚𑑂𑐬𑐾𑐲𑐸 𑐖𑐵𑐟𑐷𑐫𑐾𑐲𑐸 𑐢𑐵𑐬𑑂𑐩𑐶𑐎𑐾𑐲𑐸-𑐰𑐵 𑐰𑐬𑑂𑐐𑐾𑐲𑐸 𑐱𑐶𑐎𑑂𑐲𑐿𑐲𑐵𑑋 𑐳𑐏𑑂𑐫𑐳𑐴𑐶𑐲𑑂𑐞𑐸𑐟𑐵-𑐳𑐡𑑂𑐨𑐵𑐰-𑐳𑑄𑐰𑐬𑑂𑐢𑐶𑐎𑐵 𑐰𑐬𑑂𑐟𑑂𑐟𑐶𑐟𑐵𑑋 𑐀𑐥𑐶 𑐔𑐿𑐲𑐵, 𑐱𑐵𑐣𑑂𑐟𑐶-𑐳𑑄𑐢𑐵𑐬𑐞𑐵𑐬𑑂𑐠𑑄 𑐳𑑄𑐫𑐸𑐎𑑂𑐟 𑐬𑐵𑐲𑑂𑐚𑑂𑐬𑐳𑑄𑐑𑐳𑑂𑐫 𑐎𑐵𑐬𑑂𑐫𑐵𑐞𑐶 𑐂𑐟𑑀𑑇𑐥𑑂𑐫𑐐𑑂𑐬𑐾 𑐥𑑂𑐬𑐳𑐵𑐬𑐫𑐶𑐲𑑂𑐫𑐟𑐶𑑋</para>
         </listitem>
         <listitem tag="(३)"><para>𑐧𑐵𑐮𑐵𑐣𑐵𑑄 𑐎𑐺𑐟𑐾 𑐥𑑂𑐬𑐡𑐾𑐫𑐵𑑄 𑐱𑐶𑐎𑑂𑐲𑐵𑑄 𑐔𑐾𑐟𑐸𑑄 𑐥𑐶𑐟𑐬𑑁 𑐥𑑂𑐬𑐵𑐠𑐩𑑂𑐫𑐵𑐢𑐺𑐟𑑄 𑐀𑐢𑐶𑐎𑐵𑐬𑑄 𑐢𑐵𑐬𑐫𑐟𑑅𑑋</para>
         </listitem>
      </orderedlist>
   </article>
   <article number="27"><title>𑐀𑐣𑐸𑐔𑑂𑐕𑐾𑐡𑑅 𑑒𑑗</title>
      <orderedlist><listitem tag="(१)"><para>𑐰𑐶𑐰𑐶𑐢𑐎𑐮𑐵𑐣𑐵𑑄 𑐁𑐣𑐣𑑂𑐡-𑐳𑐣𑑂𑐡𑑀𑐴𑐩𑐣𑐸𑐨𑐰𑐶𑐟𑐸𑑄 𑐰𑐿𑐖𑑂𑐘𑐵𑐣𑐶𑐎𑑀-𑐥𑐮𑐳𑑂𑐢𑐷𑐣𑐵𑑄 𑐮𑐵𑐨𑐵𑐣𑑂 𑐔 𑐳𑑄𑐰𑐶𑐨𑐎𑑂𑐟𑐸𑑄 𑐰𑐶𑐨𑐶𑐣𑑂𑐣𑐵𑐣𑐵𑑄 𑐳𑐩𑐸𑐡𑐵𑐫𑐵𑐣𑐵𑑄 𑐳𑐵𑑄𑐳𑑂𑐎𑐺𑐟𑐶𑐎-𑐖𑐷𑐰𑐣𑐾 𑐔 𑐳𑑂𑐰𑐟𑐣𑑂𑐟𑑂𑐬𑐟𑐫𑐵 𑐳𑐴𑐫𑑀𑐎𑑂𑐟𑐸𑑄 𑐳𑐬𑑂𑐰𑑀𑑇𑐥𑐶 𑐖𑐣𑑅 𑐀𑐢𑐶𑐎𑐵𑐬𑐫𑐸𑐟𑑀𑑇𑐳𑑂𑐟𑐶𑑋</para>
         </listitem>
         <listitem tag="(२)"><para>𑐎𑐳𑑂𑐫𑐵𑐥𑐶 𑐰𑐿𑐖𑑂𑐘𑐵𑐣𑐶𑐎-𑐳𑐵𑐴𑐶𑐟𑑂𑐫𑐶𑐎-𑐎𑐮𑐵𑐟𑑂𑐩𑐎𑐵𑐣𑐵𑑄 𑐣𑐶𑐬𑑂𑐩𑐵𑐞𑐵𑐣𑐵𑑄, 𑐫𑐳𑑂𑐫𑐵𑐳𑑁 𑐬𑐔𑐫𑐶𑐟𑐵𑐳𑑂𑐟𑐶, 𑐣𑐿𑐟𑐶𑐎𑐵𑐣𑐵𑑄 𑐰𑐳𑑂𑐟𑐸𑐐𑐟𑐵𑐣𑐵𑑄 𑐴𑐶𑐟𑐵𑐣𑐵𑑄 𑐳𑑄𑐬𑐎𑑂𑐲𑐞𑐵𑐬𑑂𑐠𑑄 𑐥𑑂𑐬𑐟𑑂𑐫𑐾𑐎𑑄 𑐖𑐣𑑀𑑇𑐢𑐶𑐎𑐵𑐬𑑄 𑐳𑑄𑐢𑐟𑑂𑐟𑐾𑑋</para>
         </listitem>
      </orderedlist>
   </article>
   <article number="28"><title>𑐀𑐣𑐸𑐔𑑂𑐕𑐾𑐡𑑅 𑑒𑑘</title>
      <para>𑐀𑐳𑑂𑐫𑐵𑑄 𑐀𑐨𑐶𑐑𑑀𑐲𑐞𑐵𑐫𑐵𑑄 𑐣𑐶𑐬𑑂𑐡𑐶𑐲𑑂𑐚𑐵𑐣𑐵𑑄 𑐀𑐢𑐶𑐎𑐵𑐬𑐵𑐞𑐵𑑄 𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐵𑑄 𑐔 𑐥𑑂𑐬𑐵𑐥𑑂𑐟𑐫𑐾 𑐳𑐵𑐩𑐵𑐖𑐶𑐎𑐵𑐣𑑂𑐟𑐵𑐬𑐵𑐲𑑂𑐚𑑂𑐬𑐶𑐎-𑐰𑑂𑐫𑐰𑐳𑑂𑐠𑐵𑐫𑐵𑑄 𑐔 𑐥𑐹𑐬𑑂𑐞𑐟𑐫𑐵 𑐊𑐟𑐵𑐣𑑂 𑐀𑐢𑐶𑐐𑐣𑑂𑐟𑐸𑑄 𑐥𑑂𑐬𑐟𑑂𑐫𑐾𑐎𑐩𑐥𑐶 𑐖𑐣𑑀𑑇𑐬𑑂𑐴𑐶𑐲𑑂𑐫𑐟𑐾𑑋</para>
   </article>
   <article number="29"><title>𑐀𑐣𑐸𑐔𑑂𑐕𑐾𑐡𑑅 𑑒𑑙</title>
      <orderedlist><listitem tag="(१)"><para>𑐥𑑂𑐬𑐟𑑂𑐫𑐾𑐎𑑄 𑐖𑐣𑑅 𑐳𑐩𑐸𑐡𑐵𑐫𑐳𑑂𑐫 𑐎𑐺𑐟𑐾 𑐎𑐬𑑂𑐟𑐰𑑂𑐫𑐡𑐵𑐫𑐶𑐟𑑂𑐰𑑄 𑐢𑐵𑐬𑐫𑐟𑐶 𑐫𑐾𑐣 𑐴𑐶 𑐳𑑂𑐰𑐷𑐫-𑐰𑑂𑐫𑐎𑑂𑐟𑐶𑐟𑑂𑐰𑐳𑑂𑐫 𑐥𑐹𑐬𑑂𑐞-𑐳𑑂𑐰𑐟𑐣𑑂𑐟𑑂𑐬-𑐰𑐶𑐎𑐵𑐳𑑅 𑐳𑑄𑐨𑐰𑐾𑐟𑑂𑑋</para>
         </listitem>
         <listitem tag="(२)"><para>𑐳𑑂𑐰𑐷𑐫𑐵𑐢𑐶𑐎𑐵𑐬-𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐵𑑄 𑐎𑑂𑐬𑐶𑐫𑐵𑐣𑑂𑐰𑐫𑐣𑐾 𑐥𑑂𑐬𑐟𑑂𑐫𑐾𑐎𑐩𑑂 𑐖𑐣𑑅, 𑐀𑐣𑑂𑐫𑐾𑐲𑐵𑑄 𑐀𑐢𑐶𑐎𑐵𑐬-𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐶 𑐥𑑂𑐬𑐟𑐶 𑐳𑐩𑐸𑐔𑐶𑐟𑐵𑐨𑐶𑐖𑑂𑐘𑐵𑐣𑐵𑐡𑐬-𑐳𑑄𑐬𑐎𑑂𑐲𑐞𑐡𑐺𑐱𑐵 𑐣𑐹𑐣𑑄 𑐰𑑂𑐫𑐰𑐴𑐬𑐶𑐲𑑂𑐫𑐟𑐶𑑋 𑐀𑐥𑐶 𑐔𑐵𑐳𑑁 𑐮𑑀𑐎𑐟𑐵𑐣𑑂𑐟𑑂𑐬𑐶𑐎-𑐳𑐩𑐵𑐖𑐾, 𑐳𑐵𑐩𑐵𑐣𑑂𑐫-𑐎𑐮𑑂𑐫𑐵𑐞𑑄 𑐳𑐵𑐬𑑂𑐰𑐖𑐣𑐶𑐎-𑐰𑑂𑐫𑐰𑐳𑑂𑐠𑐵𑑄 𑐣𑐿𑐟𑐶𑐎𑐟𑐵𑐫𑐵𑑅 𑐳𑐩𑐸𑐔𑐶𑐟𑐵𑐰𑐱𑑂𑐫𑐎𑐟𑐵𑐱𑑂𑐔 𑐥𑑂𑐬𑐟𑐶 𑐥𑐹𑐬𑑂𑐞𑑄 𑐡𑐵𑐫𑐶𑐟𑑂𑐰𑑄 𑐣𑐶𑐬𑑂𑐰𑐎𑑂𑐲𑑂𑐫𑐟𑐶𑑋</para>
         </listitem>
         <listitem tag="(३)"><para>𑐊𑐟𑐾𑑇𑐢𑐶𑐎𑐵𑐬𑐵𑑅 𑐊𑐟𑐵𑐣𑐶 𑐳𑑂𑐰𑐵𑐟𑐣𑑂𑐟𑑂𑐬𑑂𑐫𑐵𑐞𑐶 𑐔, 𑐳𑑄𑐫𑐸𑐎𑑂𑐟𑐬𑐵𑐲𑑂𑐚𑑂𑐬𑐳𑑄𑐑𑐳𑑂𑐫 𑐄𑐡𑑂𑐡𑐾𑐱𑑂𑐫𑐵𑐣𑐶 𑐳𑐶𑐡𑑂𑐢𑐵𑐣𑑂𑐟𑐵𑐣𑑂 𑐔 𑐰𑐶𑐬𑐸𑐢𑑂𑐫 𑐣 𑐎𑐠𑐩𑐥𑐶 𑐥𑑂𑐬𑐫𑑀𑐎𑑂𑐲𑑂𑐫𑐣𑑂𑐟𑐾𑑋</para>
         </listitem>
      </orderedlist>
   </article>
   <article number="30"><title>𑐀𑐣𑐸𑐔𑑂𑐕𑐾𑐡𑑅 𑑓𑑐</title>
      <para>𑐀𑐳𑑂𑐫𑐵𑑄 𑐀𑐨𑐶𑐑𑑀𑐲𑐞𑐵𑐫𑐵𑑄 𑐣𑐶𑐬𑑂𑐡𑐶𑐲𑑂𑐚𑐵𑐣𑐵𑑄 𑐀𑐢𑐶𑐎𑐵𑐬𑐵𑐞𑐵𑑄 𑐳𑑂𑐰𑐵𑐟𑐣𑑂𑐟𑑂𑐬𑐫𑐵𑐞𑐵𑑄 𑐔 𑐣 𑐎𑑀𑑇𑐥𑑂𑐫𑑄𑐱𑑅, 𑐥𑑂𑐬𑐞𑐵𑐱-𑐮𑐎𑑂𑐲𑑂𑐫𑐵𑐢𑐵𑐬𑐾𑐞 𑐎𑐶𑐩𑐥𑐶 𑐎𑐵𑐬𑑂𑐫𑐩𑐣𑐸𑐲𑑂𑐛𑐵𑐟𑐸𑑄 𑐊𑐟𑐵𑐡𑐺𑐎𑑂𑐎𑐵𑐬𑑂𑐫𑐵𑐣𑐸𑐲𑑂𑐛𑐵𑐣𑐵𑐬𑑂𑐠𑑄 𑐰𑐵 𑐎𑐳𑑂𑐫𑐔𑐶𑐟𑑂 𑐬𑐵𑐲𑑂𑐚𑑂𑐬𑐳𑑂𑐫 𑐰𑐬𑑂𑐐𑐳𑑂𑐫 𑐖𑐣𑐳𑑂𑐫 𑐰𑐵 𑐳𑐩𑐷𑐴𑐶𑐟-𑐳𑐶𑐡𑑂𑐢𑐫𑐬𑑂𑐠𑑄 𑐀𑐣𑑂𑐫𑐠𑐵 𑐰𑑂𑐫𑐵𑐏𑑂𑐫𑐵𑐟𑐸𑑄 𑐣𑐿𑐰 𑐱𑐎𑑂𑐲𑑂𑐫𑐟𑐾𑑋</para>
   </article>
   <note><para>𑐳𑑂𑐰𑐟𑑂𑐰𑐵𑐢𑐶𑐎𑐵𑐬𑑅 1997</para>
      <para>𑐩𑐵𑐣𑐰𑐵𑐢𑐶𑐎𑐵𑐬𑐵𑐞𑐵𑑄 𑐎𑐺𑐟𑐾 𑐳𑑄𑐫𑐸𑐎𑑂𑐟𑐬𑐵𑐲𑑂𑐚𑑂𑐬𑑀𑐔𑑂𑐔𑐵𑐫𑐸𑐎𑑂𑐟𑐳𑑂𑐫 𑐎𑐵𑐬𑑂𑐫𑐵𑐮𑐫𑑅</para>
      <para>𑐖𑐶𑐣𑐾𑐰𑐵, 𑐳𑑂𑐰𑐷𑐚𑑂𑐖𑑆𑐬𑐮𑐿𑐞𑑂𑐜</para>
   </note>
</udhr>
