<?xml version="1.0" encoding="UTF-8"?>

<!--© The Office of the High Commisioner for Human Rights-->

<udhr iso639-3='prs' xml:lang='fa-AF' key='pes_2' n='Dari' dir='rtl' iso15924='Arab' xmlns="http://www.unhchr.ch/udhr">
  <title>اعلامیه جهانی حقوق بشر</title>

  <note>
    <para>مصوب دهم دسمبر ۱۹۴۸ میلادی</para>
    <para>از جانب</para>
    <para>مجمع عمومی سازمان ملل</para>
  </note>

  <preamble>
    <title>مقدمه</title>

    <para>از آنجا که شناسائی حیثیت ذاتی کلیهٔ اعضای خانواده بشری و حقوق یکسان و انتقال ناپذیر آنان اساس آزادی و عدالت و صلح را در جهان تشکیل میدهد،</para>
    <para>از آنجا که عدم شناسائی و تحقیر حقوق بشر منجر به اعمال وحشیانه‌یی گردیده است که روح بشریت را به عصیان واداشته و ظهور دنیایی که در آن افراد بشر در بیان و عقیده آزاد و از ترس و فقر فارغ باشند بعنوان بالاترین آمال بشر اعلام شده است،</para>
    <para>از آنجا که اساساً حقوق انسانی را باید با اجرای قانون حمایت کرد تا بشر به عنوان آخرین علاج به قیام بر ضد ظلم و فشار مجبور نگردد،</para>
    <para>از آنجا که اساساً لازم است توسعه روابط دوستانه بین ملل را مورد تشویق قرار داد،</para>
    <para>از آنجا که مردم ملل متحد باور خود را بحقوق اساسی بشر و مقام و ارزش فرد انسانی و تساوی حقوق مرد و زن مجدداً در منشور اعلام کرده‌اند و تصمیم راسخ گرفته‌اند که به پیشرفت اجتماعی کمک کنند و در محیط آزاد وضع زندگی بهتری بوجود آورند،</para>
    <para>از آنجا که دول عضو متعهد شده‌اند که احترام جهانی و رعایت واقعی حقوق بشر و آزادیهای اساسی را با همکاری سازمان ملل متحد تأمین کنند،</para>
    <para>از آنجا که حسن تفاهم مشترک نسبت به این حقوق و آزادیها برای اجرای کامل این تعهد کمال اهمیت را دارد،</para>
    <para>مجمع عمومی، این اعلامیه جهانی حقوق بشر را آرمان مشترکی برای تمام مردم و کلیه ملل اعلام میکند تا جمیع افراد و همه ارکان اجتماع این اعلامیه را پیوسته مد نظر داشته باشند و تلاش کنند که بوسیلهٔ تعلیم و تربیت احترام این حقوق و آزادیها گسترش یابد و با تدابیر تدریجی ملی و بین‌المللی، شناسایی و اجرای واقعی و حیاتی آنها چه در میان خود ملل عضو و چه در بین مردم کشورهائی که در قلمرو آنها میباشند، تأمین گردد.</para>
  </preamble>

  <article number="1">
    <title>ماده اول:</title>
    <para>تمام افراد بشر آزاد به دنیا می‌آیند و از لحاظ حیثیت و حقوق با هم برابرند. همه دارای عقل و وجدان هستند و باید نسبت به یکدیگر با روح برادری رفتار کنند.</para>
  </article>

  <article number="2">
    <title>ماده دوم:</title>
    <para>۱ ‐ هر کس میتواند بدون هیچگونه تمایز مخصوصاً از حیث نژاد، رنگ، جنس، زبان، مذهب، عقیده سیاسی یا هر عقیدهٔ دیگر و همچنین ملیت، وضع اجتماعی، ثروت، ولادت یا هر موقعیت دیگر، از تمام حقوق و کلیهٔ آزادیهایی که در اعلامیه حاضر ذکر شده است، بهره‌مند گردد.</para>
    <para>۲ ‐ بعلاوه هیچ تبعیضی بعمل نخواهد آمد که مبتنی بر وضع سیاسی، اداری و قضائی یا بین‌المللی کشور یا سرزمینی باشد که شخص به آن تعلق دارد، خواه این کشور مستقل، تحت قیومیت یا غیر خودمختار بوده یا حاکمیت آن به شکلی محدود شده باشد.</para>
  </article>

  <article number="3">
    <title>ماده سوم:</title>
    <para>هر کس حق زندگی، آزادی و امنیت شخصی دارد.</para>
  </article>

  <article number="4">
    <title>ماده چهارم:</title>
    <para>هیچکسی را نمیتوان در بردگی نگه داشت و دادوستد بردگان به هر شکلی که باشد، ممنوع است.</para>
  </article>

  <article number="5">
    <title>ماده پنجم:</title>
    <para>هیچکسی را نمیتوان زیر شکنجه، مجازات یا رفتاری قرار داد که ظالمانه، بر خلاف انسانیت و شئون بشری یا اهانت‌آمیز باشد.</para>
  </article>

  <article number="6">
    <title>ماده ششم:</title>
    <para>هر کس حق دارد که شخصیت حقوقی او در همه‌جا بعنوان یک انسان در مقابل قانون شناخته شود.</para>
  </article>

  <article number="7">
    <title>ماده هفتم:</title>
    <para>همه در برابر قانون مساوی استند و حق دارند بدون تبعیض و مساویانه از حمایت قانون برخوردار شوند. همه حق دارند در مقابل هر تبعیضی که ناقض اعلامیه حاضر باشد و در برابر هر تحریکی که برای چنین تبعیضی به عمل آید، به گونه مساوی از حمایت قانون بهره‌مند شوند.</para>
  </article>

  <article number="8">
    <title>ماده هشتم:</title>
    <para>در برابر اعمالی که حقوق اساسی هر فرد را مورد تجاوز قرار دهد و آن حقوق به وسیله قانون اساسی یا قانون دیگری برای او شناخته شده باشد، هر کس حق رجوع موثر به محاکم ملی صالحه دارد.</para>
  </article>

  <article number="9">
    <title>ماده نهم:</title>
    <para>هیچکسی نباید خودسرانه توقیف، حبس یا تبعید بشود.</para>
  </article>

  <article number="10">
    <title>ماده دهم:</title>
    <para>هر کس با مساوات کامل حق دارد که دعوایش به وسیله دادگاه مستقل و بیطرف، منصفانه و علناً رسیدگی شود و چنین دادگاهی درباره حقوق و الزامات او یا هر اتهام جزایی که به او توجه پیدا کرده باشد، تصمیم بگیرد.</para>
  </article>

  <article number="11">
    <title>ماده یازدهم:</title>
    <orderedlist>
      <listitem tag="۱‐">
        <para>هر کس که به جرمی متهم شده باشد، بی‌گناه شمرده خواهد شد، تا وقتیکه در جریان یک دعوای عمومی که در آن کلیه تضمین‌های لازم برای دفاع او تأمین شده باشد، تقصیر او قانوناً محرز گردد.</para>
      </listitem>
      <listitem tag="۲‐">
        <para>هیچکس برای انجام یا عدم انجام عملی که در موقع ارتکاب آن عمل به موجب حقوق ملی یا بین‌المللی جرم شناخته نشود، محکوم نخواهد شد. به همین طریق هیچ مجازاتی شدیدتر از آنچه که در موقع ارتکاب جرم به آن تعلق میگرفت درباره کسی اعمال نخواهد شد.</para>
      </listitem>
    </orderedlist>
  </article>

  <article number="12">
    <title>ماده دوازدهم:</title>
    <para>هیچکسی در زندگی خصوصی، امور خانوادگی، اقامتگاه و یا مکاتبات خود نباید مورد مداخله‌های خودسرانه واقع شود و شرافت و اسم و رسمش نباید مورد حمله قرار گیرد. هر کس حق دارد که در برابر اینگونه مداخلات و حملات مورد حمایت قانون قرار گیرد.</para>
  </article>

  <article number="13">
    <title>ماده سیزدهم:</title>
    <orderedlist>
      <listitem tag="۱‐">
        <para>هر کس حق دارد که در داخل هر کشوری آزادانه عبور و مرور کند و محل اقامت خود را انتخاب نماید.</para>
      </listitem>
      <listitem tag="۲‐">
        <para>هر کس حق دارد هر کشوری و از جمله کشور خود را ترک کند و یا به کشور خود باز گردد.</para>
      </listitem>
    </orderedlist>
  </article>

  <article number="14">
    <title>ماده چهاردهم:</title>
    <orderedlist>
      <listitem tag="۱‐">
        <para>هر کس حق دارد در برابر تعقیب، شکنجه و آزار پناهگاهی جستجو کند و در کشورهای دیگر پناه اختیار نماید.</para>
      </listitem>
      <listitem tag="۲‐">
        <para>در موردی که تعقیب واقعاً مبتنی بر جرم عمومی و غیرسیاسی یا رفتارهائی مخالف با اصول و مقاصد ملل متحد باشد، نمیتوان از این حق استفاده نمود.</para>
      </listitem>
    </orderedlist>
  </article>

  <article number="15">
    <title>ماده پانزدهم:</title>
    <orderedlist>
      <listitem tag="۱‐">
        <para>هر کس حق دارد که دارای تابعیت باشد.</para>
      </listitem>
      <listitem tag="۲‐">
        <para>هیچکسی را نمی‌توان خودسرانه از تابعیت خود یا از حق تغییر تابعیت محروم کرد.</para>
      </listitem>
    </orderedlist>
  </article>

  <article number="16">
    <title>ماده شانزدهم:</title>
    <orderedlist>
      <listitem tag="۱‐">
        <para>هر زن و مرد بالغی حق دارند بدون هیچگونه محدودیت از نظر نژاد، ملیت، تابعیت یا مذهب با همدیگر ازدواج کنند و تشکیل خانواده دهند. در تمام مدت زناشویی و هنگام انحلال آن، زن و شوهر در کلیه امور مربوط به ازدواج، دارای حقوق مساوی استند.</para>
      </listitem>
      <listitem tag="۲‐">
        <para>ازدواج باید با رضایت کامل و آزادانهٔ زن و مرد واقع شود.</para>
      </listitem>
      <listitem tag="۳‐">
        <para>خانواده رکن طبیعی و اساسی اجتماعی است و حق دارد از حمایت جامعه و دولت بهره‌مند شود.</para>
      </listitem>
    </orderedlist>
  </article>

  <article number="17">
    <title>ماده هفدهم:</title>
    <orderedlist>
      <listitem tag="۱‐">
        <para>هر شخص منفرداً یا بطور اجتماعی حق مالکیت دارد.</para>
      </listitem>
      <listitem tag="۲‐">
        <para>هیچکس را نمیتوان از حق مالکیت محدود نمود.</para>
      </listitem>
    </orderedlist>
  </article>

  <article number="18">
    <title>ماده هژدهم:</title>
    <para>هر کس حق دارد که از آزادی فکر، وجدان و مذهب بهره‌مند شود. این حق متضمن آزادی تغییر مذهب یا عقیده و همچنین متضمن آزادی اظهار عقیده و ایمان است و نیز شامل تعلیمات مذهبی و اجرای مراسم دینی میباشد. هر کس میتواند از این حقوق تنها یا همگانی با دیگران، به طور خصوصی یا بطور عمومی برخوردار باشد.</para>
  </article>

  <article number="19">
    <title>ماده نوزدهم:</title>
    <para>هر کس حق آزادی عقیده و بیان دارد و حق مزبور شامل آنست که از داشتن عقاید خود بیم و اضطرابی نداشته باشد و در کسب اطلاعات و افکار و در اخذ و انتشار آن به تمام وسایل ممکن و بدون ملاحظات مرزی آزاد باشد.</para>
  </article>

  <article number="20">
    <title>ماده بیستم:</title>
    <orderedlist>
      <listitem tag="۱‐">
        <para>هر کس حق دارد آزادانه مجامع و جمعیت‌های مسالمت‌آمیز تشکیل دهد.</para>
      </listitem>
      <listitem tag="۲‐">
        <para>هیچکس را نمیتوان مجبور به شرکت در اجتماع کرد.</para>
      </listitem>
    </orderedlist>
  </article>

  <article number="21">
    <title>ماده بیست و یکم:</title>
    <orderedlist>
      <listitem tag="۱‐">
        <para>هر کس حق دارد در ادارهٔ امور عمومی کشور خود، خواه مستقیماً و یا خواه به وساطت نماینده‌گانی که آزادانه انتخاب شده باشند شرکت جوید.</para>
      </listitem>
      <listitem tag="۲‐">
        <para>هر کس حق دارد با تساوی شرایط، به مشاغل عمومی کشور خود نایل آید.</para>
      </listitem>
      <listitem tag="۳‐">
        <para>اساس و منشأ قدرت حکومت، ارادهٔ مردم است، این اراده باید بوسیله انتخاباتی ابراز گردد که از روی صداقت و بطور ادواری صورت پذیرد. انتخابات باید عمومی و با رعایت مساوات باشد و با رأی پنهانی یا طریقه همانند آن انجام گیرد که آزادی رأی را تأمین نماید.</para>
      </listitem>
    </orderedlist>
  </article>

  <article number="22">
    <title>ماده بیست و دوم:</title>
    <para>هر کس به عنوان عضو اجتماع حق امنیت اجتماعی دارد و مجاز است به وسیله مساعی ملی و همکاری بین‌المللی حقوق اقتصادی، اجتماعی و فرهنگی را که لازمهٔ مقام و نمود آزادانه شخصیت او است با رعایت تشکیلات و منابع هر کشور به دست آورد.</para>
  </article>

  <article number="23">
    <title>ماده بیست و سوم:</title>
    <orderedlist>
      <listitem tag="۱‐">
        <para>هر کس حق دارد کار کند، کار خود را آزادانه انتخاب نماید، شرایط منصفانه و رضایت بخشی برای کار خواستار باشد و در برابر بیکاری مورد حمایت قرار گیرد.</para>
      </listitem>
      <listitem tag="۲‐">
        <para>همه حق دارند که بدون هیچ تبعیضی در مقابل کار مساوی، اجرت مساوی دریافت دارند.</para>
      </listitem>
      <listitem tag="۳‐">
        <para>هر کس که کار میکند مستحق مزد منصفانه و رضایت بخشی میشود که زندگی او و خانواده‌اش را موافق شئون انسانی تأمین کند و آن را در صورت لزوم با هر نوع وسایل دیگر حمایت اجتماعی تکمیل نماید.</para>
      </listitem>
      <listitem tag="۴‐">
        <para>هر کس حق دارد که برای دفاع از منافع خود با دیگران اتحادیه تشکیل دهد و در اتحادیه‌ها نیز شرکت کند.</para>
      </listitem>
    </orderedlist>
  </article>

  <article number="24">
    <title>ماده بیست و چهارم:</title>
    <para>هر کس حق استراحت، فراغت و تفریح دارد و به خصوص به محدودیت معقول ساعات کار و مرخصی‌های ادواری مستحق اخذ حقوق است.</para>
  </article>

  <article number="25">
    <title>ماده بیست و پنجم:</title>
    <orderedlist>
      <listitem tag="۱‐">
        <para>هر کس حق دارد که سطح زندگانی، سلامتی و رفاه خود و خانواده‌اش را از حیث خوراک و مسکن و مراقبتهای طبی و خدمات لازم اجتماعی تأمین کند و همچنین حق دارد که در مواقع بیکاری، بیماری، نقص اعضاء، بیوه شدن، پیری و یا در تمام موارد دیگری که به علل خارج از اردهٔ انسان وسائل  امرار معاش از دست رفته باشد از شرایط آبرومندانه زندگی برخوردار شود.</para>
      </listitem>
      <listitem tag="۲‐">
        <para>مادران و کودکان حق دارند که از کمک و مراقبت مخصوصی بهره‌مند شوند. کودکان (چه بر اثر ازدواج و چه بدون ازدواج بدنیا آمده باشند) حق دارند که همه از یک نوع حمایت اجتماعی برخوردار شوند.</para>
      </listitem>
    </orderedlist>
  </article>

  <article number="26">
    <title>ماده بیست و ششم:</title>
    <orderedlist>
      <listitem tag="۱‐">
        <para>هر کس حق دارد که از آموزش و پرورش بهره‌مند شود. آموزش و پرورش لااقل تا حدودی که مربوط بتعلیمات ابتدایی و اساسی است باید مجانی باشد. آموزش ابتدایی اجباری است. آموزش حرفه‌یی باید در شرایط تساوی کامل به روی همه باز باشد، تا همه بنا به استعداد خود بتوانند از آن بهره‌مند گردند.</para>
      </listitem>
      <listitem tag="۲‐">
        <para>آموزش و پرورش باید طوری هدایت شود که شخصیت انسانی هر کس را به حد کمال رشد آن برساند و احترام حقوق و آزادیهای بشر را تقویت کند. آموزش و پرورش باید حسن تفاهم، گذشت و احترام عقاید مخالف و دوستی بین تمام ملل و جمعیتهای نژادی یا مذهبی و همچنین گسترش فعالیتهای ملل متحد را در راه حفظ صلح تسهیل نماید.</para>
      </listitem>
      <listitem tag="۳‐">
        <para>پدر و مادر در انتخاب نوع آموزش و پرورش فرزندان خود نسبت به دیگران اولویت دارند.</para>
      </listitem>
    </orderedlist>
  </article>

  <article number="27">
    <title>ماده بیست و هفتم:</title>
    <orderedlist>
      <listitem tag="۱‐">
        <para>هر کس حق دارد آزادانه در زندگی فرهنگی اجتماعی شرکت کند، از فنون و هنرها بهره‌مند گردد و در پیشرفت علمی و فواید آن سهیم باشد.</para>
      </listitem>
      <listitem tag="۲‐">
        <para>هر کس حق دارد از حمایت منافع معنوی و مادی آثار علمی، فرهنگی یا هنری خود برخوردار شود.</para>
      </listitem>
    </orderedlist>
  </article>

  <article number="28">
    <title>ماده بیست و هشتم:</title>
    <para>هر کس حق دارد برقراری نظمی را بخواهد که از لحاظ اجتماعی و بین‌المللی حقوق و آزادی‌هایی را که درین اعلامیه ذکر گردیده است تأمین کند و آنها را به مورد عمل گذارد.</para>
  </article>

  <article number="29">
    <title>ماده بیست و نهم:</title>
    <orderedlist>
      <listitem tag="۱‐">
        <para>هر کس در مقابل آن جامعه‌یی وظیفه دارد که رشد آزاد و کامل شخصیت او را میسر سازد.</para>
      </listitem>
      <listitem tag="۲‐">
        <para>هر کس در اجرای حقوق و استفاده از آزادیهای خود فقط تابع محدودیتهایی است که بوسیلهٔ قانون منحصراً به منظور تأمین شناسایی و مراعات حقوق و آزادیهای دیگران و برای رعایت مقتضیات صحیح اخلاقی و نظم عمومی و رفاه همگانی در شرایط یک جامعه دموکراتیک وضع گردیده است.</para>
      </listitem>
      <listitem tag="۳‐">
        <para>این حقوق و آزادیها در هیچ موردی نمی‌تواند بر خلاف مقاصد و اصول ملل متحد اجرا گردد.</para>
      </listitem>
    </orderedlist>
  </article>

  <article number="30">
    <title>ماده سی‌ام:</title>
    <para>هیچیک از مقررات اعلامیه حاضر نباید طوری تفسیر شود که متضمن حقی برای دولتی یا جمعیتی یا فردی باشد که بخ موجب آن بتواند هر یک از حقوق و آزادیهای مندرج در این اعلامیه را از بین ببرد و یا در آن راه فعالیتی بنماید.</para>
  </article>
</udhr>
