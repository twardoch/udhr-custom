<?xml version='1.0' encoding='UTF-8'?>
<!--© The Office of the High Commisioner for Human Rights-->
<udhr xmlns="http://www.unhchr.ch/udhr" iso639-3="san" xml:lang="sa-Orya" key="san_orya" n="Sanskrit (Odia / Oriya)" dir="ltr" iso15924="Orya"><note><para>ମାନବାଧିକାରାଣାଂ ଜାଗତ-ଅଭିଘୋଷଣାୟାଃ ପଂଚାଶତ୍ତମା ବର୍ଷପୂର୍ତିଃ।</para>
      <para>1948-1998</para>
      <para>ମାନବାଧିକାରାଣାଂ ଜାଗତ-ଅଭିଘୋଷଣା {ଅନ୍ୟ-ଭାଷା-ରୂପାନ୍ତରାଣି ସାମଗ୍ର୍ୟଶ୍ଚ}</para>
      <para>ଏତଚ୍ଛତାବ୍ଦସ୍ୟ ଅଷ୍ଟଚତ୍ୱାରିଂଶତ୍ତମେ ବର୍ଷେ ଡିସେମ୍ବର-ମାସେ ଅଭ୍ୟୁପଗତଃ ଅଭିଘୋଷିତଶ୍ଚ, ମହାସଭାୟାଃ 217-ଅ-{3}-ଇତ୍ୟାଖ୍ୟଃ ପ୍ରସ୍ତାବଃ।</para>
   </note>
   <preamble><title>ପ୍ରସ୍ତାବନା</title>
      <para>ଯତ୍ର ଜଗତି ଶାନ୍ତି-ନ୍ୟାୟ-ସ୍ୱାତନ୍ତ୍ର୍ୟାଣାଂ ଆଧାରଃ ମାନବ-ପରିବାରସ୍ୟ ସର୍ୱେଷାମପି ସଦସ୍ୟାନାଂ ସାମ୍ୟାନାଂ ଅଖଣ୍ଡିତାନାଞ୍ଚ ଅଧିକାରାଣାଂ, ପାରମ୍ପରିକ-ଗୌରବସ୍ୟ ଚାଭିଜ୍ଞାନେ ସ୍ୟାତ୍,ଯତ୍ର ମାନବାଧିକାରାଣାଂ ଅବମାନେନ ଅନାଦରେଣ ଚ କାର୍ୟାଣି ଦୁର୍ଦାନ୍ତରୂପେଣ ପରିଣମିତାନି, ଯୈଃ ମାନବୀୟ-ଚେତନା ବିକ୍ଷୋଭିତା, ଅପି ଚ,ସାମାନ୍ୟ-ଜନାନାଂ ଉଚ୍ଚତମାକାଂକ୍ଷାଃ ଅଭିଘୋଷିତାଃ ସ୍ୟୁଃ, ଏବଂ ହି ନୂତନବିଶ୍ୱାରଂଭେଣ, ମାନବାଃ ଅଭିବ୍ୟକ୍ତେଃ ସ୍ୱାତନ୍ତ୍ର୍ୟମନୁଭବିତୁଂ ଶକ୍ଷ୍ୟନ୍ତି, ନିର୍ଭୟାଶ୍ଚ ଭବିତାରଃ, ଯତ୍ର ଚୈତତ୍ ଅନିବାର୍ୟମ୍ ଯଦି ଶୋଷଣାତ୍ୟାଚାରାନ୍ ବିରୁଧ୍ୟ ଅନ୍ତିମ-ପ୍ରୟାସତ୍ୱେନ ମନୁଷ୍ୟଃ, ପ୍ରୟାସାନୁଷ୍ଠାନାର୍ଥଂ ନୈବ ବିବଶୀକ୍ରିୟତେ ଚେତ୍ତଦା, ମାନବାଧିକାରାଃ ବିଧି-ନିୟମେନ ସଂରକ୍ଷଣୀୟାଃ,ଯତ୍ର ଚ ରାଷ୍ଟ୍ରେଷୁ ପରସ୍ପରଂ ସଖ୍ୟ-ସମ୍ବନ୍ଧାନାଂ ବିକାସଜାତଂ ସମୁନ୍ନେତୁଂ ପରମାବଶ୍ୟକଂ ସ୍ୟାତ୍,ଯତ୍ର ମୌଲିକେଷୁ ମାନବାଧିକାରେଷୁ ସଂୟୁକ୍ତ-ରାଷ୍ଟ୍ର-ସଂଘସ୍ୟ ଜନାଃ ଘୋଷଣାପତ୍ରେ ସ୍ୱୀୟାସ୍ଥାଂ ଦୃଢ଼ୀକୃତବନ୍ତଃ, ବୃହତ୍ତରେ ଚ ସ୍ୱାତନ୍ତ୍ର୍ୟେ ଭଦ୍ରତରଂ ଜୀବନସ୍ତରଂ ସାମାଜିକ-ପ୍ରଗତିଂ ଚ ସମୁନ୍ନେତୁଂ ନିର୍ଣୀତମ୍, ସ୍ତ୍ରୀ-ପୁରୁଷାଣାଂ ସାମ୍ୟାଧିକାରେଷୁ ମାନବ-ବ୍ୟକ୍ତେଃ ଗୌରବେ ମୂଲ୍ୟେ ଚ ନିଷ୍ଠା ଦୃଢ଼ୀକୃତା,ଯତ୍ର, ସଦସ୍ୟଦେଶାଃ ମୌଲିକ-ସ୍ୱାତନ୍ଞ୍ୟାଣାଂ ମାନବାଧିକାରାଣାଞ୍ଚ ପରିପାଲନାର୍ଥଂ ବୈଶ୍ୱିକାଦରସ୍ୟ ସମୁନ୍ନତୟେ ଚ, ସଂୟୁକ୍ତ-ରାଷ୍ଟ୍ର-ସଂଘେନ ସଂଭୂୟ ପ୍ରତିଶ୍ରୁତାଃ ସ୍ୟୁଃ,ଯତ୍ର ସ୍ୱୀୟ-ପ୍ରତିଶ୍ରୁତୀନାଂ ପରିପୂର୍ଣତାୟୈ ଏତେଷାଂ ଅଧିକାରାଣାଂସ୍ୱାତନ୍ତ୍ର୍ୟାଣାଂ ଚ ସାମାନ୍ୟାବଗମନଂ ମହତ୍ତମଂ ମହତ୍ତ୍ୱାଧାୟି ଚ ସ୍ୟାତ୍,ତଦର୍ଥଂ ସାମ୍ପ୍ରତମ୍,ମହାସଭା ସର୍ୱେଷାଂ ରାଷ୍ଟ୍ରାଣାଂ ସର୍ୱେଷାଂ ଚ ଜନାନାଂ କୃତେ ସାମାନ୍ୟୋପଲବ୍ଧି-ସ୍ତର-ରୂପେଣ ମାନବାଧିକାରାଣାଂ ଏନାଂ ଜାଗତାଭିଘୋଷଣାଂ ଅଭିଘୋଷୟତି। ସମାଜସ୍ୟ ପ୍ରତ୍ୟେକମପି ଅଂଗମ୍, ପ୍ରତ୍ୟେକମପି ଜନଃ, ମନସି ସତତଂ ଅଭିଘୋଷଣାମେନାଂ ନିଧାୟ, ଏତେଷାଂ ଅଧିକାରାଣାଂସ୍ୱାତନ୍ତ୍ର୍ୟାଣାଂ ଚ କୃତେ ସମ୍ମାନଂ ସମୁନ୍ନେତୁଂ ଶିକ୍ଷାଧ୍ୟାପନାର୍ଥଂ ପ୍ରୟତିଷ୍ୟତେ, ଅପି ଚ, ସ୍ୱୀୟ-କ୍ଷେତ୍ରାଧିକାରାନ୍ତର୍ଗତଂ କ୍ଷେତ୍ରବାସ୍ତବ୍ୟେଷୁ ଜନେଷୁ ସ୍ୱେଷୁ ଚ ସଦସ୍ୟଦେଶେଷୁ ତଦୀୟେଷୁ ଜନେଷୁ ଚ ସ୍ୱୀୟ-ବୈଶ୍ୱିକ-ପ୍ରଭାବି-ପରିପାଲନାଭ୍ୟୁପଗମନାନି ସଂରକ୍ଷିତୁଂ ଆନ୍ତାରାଷ୍ଟ୍ରିକାଣାଂ ରାଷ୍ଟ୍ରିକାଣାଞ୍ଚ ପ୍ରଗତିଶୀଲୋପାୟାନାଂ ଚ ମାଧ୍ୟମେନ ପ୍ରୟତିଷ୍ୟତେ।</para>
   </preamble>
   <article number="1"><title>ଅନୁଚ୍ଛେଦଃ ୧</title>
      <para>ସର୍ୱେ ମାନବାଃ ସ୍ୱତନ୍ତ୍ରାଃ ସମୁତ୍ପନ୍ନାଃ ବର୍ତନ୍ତେ ଅପି ଚ, ଗୌରବଦୃଶା ଅଧିକାରଦୃଶା ଚ ସମାନାଃ ଏବ ବର୍ତନ୍ତେ। ଏତେ ସର୍ୱେ ଚେତନା-ତର୍କ-ଶକ୍ତିଭ୍ୟାଂ ସୁସମ୍ପନ୍ନାଃ ସନ୍ତି। ଅପି ଚ, ସର୍ୱେଽପି ବନ୍ଧୁତ୍ୱ-ଭାବନୟା ପରସ୍ପରଂ ବ୍ୟବହରନ୍ତୁ।</para>
   </article>
   <article number="2"><title>ଅନୁଚ୍ଛେଦଃ ୨</title>
      <para>ଅସ୍ୟାଂ ଅଭିଘୋଷଣାୟାଂ ନିର୍ଦିଷ୍ଟାଃ ସର୍ୱେଽପି ଅଧିକାରାଃ ସର୍ୱାଣ୍ୟପି ଚ ସ୍ୱାତନ୍ତ୍ର୍ୟାଣି, ବିନୈବ ଜାତି-ବର୍ଣ-ଲିଂଗ-ଭାଷା-ଧର୍ମ-ରାଜନୀତିକ-ତଦିତର-ମନ୍ତବ୍ୟାଦି-ଭେଦମ୍, ରାଷ୍ଟ୍ରିୟଂ ସାମାଜିକାଧାରଂ ସମ୍ପଜ୍ଜନ୍ମ-ତଦିତର ସ୍ତରଞ୍ଚ ଅବିଗଣୟ୍ୟ, ଅଧିଗନ୍ତୁଂ ସର୍ୱୋଽପି ଜନଃ ପ୍ରଭବତି।</para>
      <para>ଏତଦତିରିକ୍ତମ୍, କସ୍ୟାଶ୍ଚିଦପି ପ୍ରଭୁସତ୍ତାୟାଃ ନିୟମନାନ୍ତର୍ଗତମ୍, ସ୍ୱାଧୀନସ୍ୟ ଆତ୍ମପ୍ରଶାସନେତର-ତନ୍ତ୍ରସ୍ୟ, ନ୍ୟାସିତନ୍ତ୍ରସ୍ୟ ବା ବାସ୍ତବ୍ୟସ୍ୟ ପ୍ରଦେଶସ୍ୟ ଦେଶସ୍ୟ ବା ରାଜନୀତିକ-ସୀମା-ନିବନ୍ଧନାନ୍ତାରାଷ୍ଟ୍ରିକ-ସ୍ତରାଧାରେଣ ନ କୋଽପି ଭେଦୋ ବିଧାସ୍ୟତେ।</para>
   </article>
   <article number="3"><title>ଅନୁଚ୍ଛେଦଃ ୩</title>
      <para>ସର୍ୱୋଽପି ଜନଃ ଜୀବନ-ସ୍ୱାତନ୍ତ୍ର୍ୟ-ସୁରକ୍ଷାଧିକାରଂ ସଂଧତ୍ତେ।</para>
   </article>
   <article number="4"><title>ଅନୁଚ୍ଛେଦଃ ୪</title>
      <para>ନ କମପି ଜନଂ ଦାସତ୍ୱେନ ପରାଧୀନତ୍ୱେନ ବା ଧାରୟିତୁଂ ଅନୁଜ୍ଞାସ୍ୟତେ। ଅପି ଚ ଦାସବ୍ୟାପାରଃ ପୂର୍ଣରୂପେଣ ପ୍ରତିଷିଦ୍ଧଃ ସ୍ଥାସ୍ୟତି।</para>
   </article>
   <article number="5"><title>ଅନୁଚ୍ଛେଦଃ ୫</title>
      <para>ନ କମପି ଜନଂ ବିରୁଧ୍ୟ ଅବମାନନାତ୍ମକଂ ବ୍ୟବହାରଂ ଦଣ୍ଡଂ ବା କ୍ରୂରଂ ଅମାନବୀୟଂ ପ୍ରତୋଦନଂ ବା ପ୍ରବର୍ତୟିତୁଂ ଅନୁଜ୍ଞାସ୍ୟତେ।</para>
   </article>
   <article number="6"><title>ଅନୁଚ୍ଛେଦଃ ୬</title>
      <para>ବିଧେଃ ସମକ୍ଷଂ ସର୍ୱୋଽପି ଜନଃ ସର୍ୱତ୍ର ଅଭିଜ୍ଞାତୁଂ ଅଧିକାରଂ ସଂଧତ୍ତେ।</para>
   </article>
   <article number="7"><title>ଅନୁଚ୍ଛେଦଃ ୭</title>
      <para>ବିଧେଃ ସମକ୍ଷଂ ସର୍ୱେଽପି ତୁଲ୍ୟାଃ ସମାନାଶ୍ଚ ବର୍ତନ୍ତେ। ଅପି ଚ ବିନୈବ କମପି ଭେଦଂ ବିଧେଃ ତୁଲ୍ୟଂ ସଂରକ୍ଷଣମବାପ୍ତୁଂ ଅର୍ହନ୍ତି। ଅସ୍ୟାଃ ଅଭିଘୋଷଣାୟାଃ ଉଲ୍ଲଂଘନେ କମପି ଭେଦଂ, ଏତାଦୃଗ୍ଭେଦଂ ବା ଅଭିଲକ୍ଷ୍ୟ କାମପି ଚେଷ୍ଟାଂ ବିରୁଧ୍ୟ ସମାନ-ସଂରକ୍ଷଣାର୍ହାଃ ସର୍ୱେଽପି ବର୍ତନ୍ତେ।</para>
   </article>
   <article number="8"><title>ଅନୁଚ୍ଛେଦଃ ୮</title>
      <para>ବିଧିନା ସଂବିଧାନେନ ବା ପ୍ରଦତ୍ତାନାଂ ମୌଲିକାଧିକାରାଣାମୁଲ୍ଲଂଘନ-କାର୍ୟାଣାଂ କୃତେ, ଯୋଗ୍ୟୈଃ ରାଷ୍ଟ୍ରିୟ-ନ୍ୟାୟପୀଠୈଃ ସଂସ୍ତୁତାନାଂ ପ୍ରଭାବିନାଂ ସମୁପାୟାନାଂ ପ୍ରୟୋଗାର୍ହୋ ହି ସର୍ୱୋ ଜନୋଽସ୍ତି।</para>
   </article>
   <article number="9"><title>ଅନୁଚ୍ଛେଦଃ ୯</title>
      <para>ନ କୋଽପି ଜନଃ ସ୍ୱେଚ୍ଛୟା ନିଗ୍ରହୀତୁଂ, ଧର୍ତୁଂ, ନିଷ୍କାସୟିତୁଂ ବା ଅନୁଜ୍ଞାସ୍ୟତେ।</para>
   </article>
   <article number="10"><title>ଅନୁଚ୍ଛେଦଃ ୧୦</title>
      <para>ସର୍ୱୋଽପି ଜନଃ, ସ୍ୱଂ ବିରୁଧ୍ୟ ପ୍ରବର୍ତ୍ତିତସ୍ୟ କସ୍ୟାପି ଆପରାଧିକାକ୍ଷେପସ୍ୟ, ସ୍ୱୀୟାଧିକାରାଣାଂ ଦାୟିତ୍ୱାନାଂ ଚ, ବିନିର୍ଧାରଣସ୍ୟ ଚ କୃତେ, ସ୍ୱାଧୀନେନ ନିଷ୍ପକ୍ଷେଣ ଚ ନ୍ୟାୟପୀଠେନ ବିଧୀୟମାନସ୍ୟ ସମୁଚିତସ୍ୟ ସାର୍ୱଜନିକସ୍ୟ ଶ୍ରବଣସ୍ୟ ଚ କୃତେ ସର୍ୱୋଽପି ଜନଃ ପୂର୍ଣାଂ ସମାନତାଂ ଧାରୟତି।</para>
   </article>
   <article number="11"><title>ଅନୁଚ୍ଛେଦଃ ୧୧</title>
      <orderedlist><listitem tag="(१)"><para>ପ୍ରତ୍ୟେକମପି ଜନଃ, ବିଧେରନୁସାରେଣ ଯାବଦବଧି ସାର୍ୱଜନିକାଭିୟୋଗ-ପ୍ରକରଣେ ପ୍ରମୁଖାପରାଧ-ସିଦ୍ଧିଂ ନୈବ ଭଜତେ, ତାବତ୍ପର୍ୟନ୍ତଂ ନିର୍ଦୁଷ୍ଟଃ ଇତ୍ୟାମଂସ୍ୟତେ। ଅପି ଚ, ସ୍ୱୀୟ-ପ୍ରତିରକ୍ଷାର୍ଥଂ ତେନ ଜନେନ ସର୍ୱମପି ଆବଶ୍ୟକ-ପ୍ରତିଭୂତିଜାତଂ ଉପପାଦନୀୟଂ ବର୍ତତେ।</para>
         </listitem>
         <listitem tag="(२)"><para>ଆନ୍ତାରାଷ୍ଟ୍ରିକସ୍ୟ ରାଷ୍ଟ୍ରିକସ୍ୟ ଚ ବିଧେରନ୍ତର୍ଗତମ୍ ପ୍ରମୁଖାପରାଧ-ନିଷ୍ପ୍ରଭାବକସ୍ୟ କସ୍ୟାପି କାର୍ୟସ୍ୟ କାରଣାତ୍ ନ କୋଽପି ପ୍ରମୁଖାପରାଧାର୍ଥଂ ଅପରାଧୀତି ଗଣୟିଷ୍ୟତେ। ନ ବା, ପ୍ରମୁଖାପରାଧ-କାଲେ ପ୍ରବର୍ତନୀୟ-ଦଣ୍ଡ-ଦାନାତ୍ ନାଧିକତରୋ ଦଣ୍ଡଃ କସ୍ମିଂଶ୍ଚିଦପି ପ୍ରବର୍ତନୀୟୋ ଭବିତା।</para>
         </listitem>
      </orderedlist>
   </article>
   <article number="12"><title>ଅନୁଚ୍ଛେଦଃ ୧୨</title>
      <para>ନ କସ୍ୟାପି ବ୍ୟକ୍ତିଗତେ ପାରିବାରିକେ ଚ ଜୀବନେ, ଗୃହେ, ପତ୍ରବ୍ୟବହାରେ ଚ ସ୍ୱେଚ୍ଛୟା ହସ୍ତକ୍ଷେପୋଽନୁଜ୍ଞାସ୍ୟତେ, ନ ବା କସ୍ୟାପି ଖ୍ୟାତିଂ ସମ୍ମାନଂ ବାକ୍ରାନ୍ତୁଂ କୋଽପି ଶକ୍ଷ୍ୟତି। ଏତାହକ୍-ହସ୍ତକ୍ଷେପାକ୍ରମଣାନି ବିରୁଧ୍ୟ ପ୍ରତ୍ୟେକମପି-ଜନଃ ବିଧି-ସଂରକ୍ଷଣଂ ସଂଧତ୍ତେ।</para>
   </article>
   <article number="13"><title>ଅନୁଚ୍ଛେଦଃ ୧୩</title>
      <orderedlist><listitem tag="(१)"><para>ପ୍ରତ୍ୟେକମପି ରାଷ୍ଟ୍ରସ୍ୟ ସୀମ୍ନି ଆବାସସ୍ୟ ଗମନାଗମନସ୍ୟ ଚସ୍ୱାତନ୍ତ୍ର୍ୟାଧିକାରଂ ପ୍ରତ୍ୟେକମପି ଜନଃ ସଂଧାରୟତି।</para>
         </listitem>
         <listitem tag="(२)"><para>ସ୍ୱଦେଶୋପେତଂ କମପି ଦେଶଂ ତ୍ୟକ୍ତୁଂ ସ୍ୱଦେଶଂ ଚ ପ୍ରତ୍ୟାଗନ୍ତୁଂ ପ୍ରତ୍ୟେକମପି ଅଧିକୃତୋଽସ୍ତି।</para>
         </listitem>
      </orderedlist>
   </article>
   <article number="14"><title>ଅନୁଚ୍ଛେଦଃ ୧୪</title>
      <orderedlist><listitem tag="(१)"><para>ଉପଦ୍ରବେଭ୍ୟୋ ରକ୍ଷିତୁଂ ଅନ୍ୟଦେଶେଷୁ ଶରଣମଧିଗନ୍ତୁଂ ପ୍ରତ୍ୟେକମପି ଅଧିକାରଂ ସଂଧତ୍ତେ।</para>
         </listitem>
         <listitem tag="(२)"><para>ସଂୟୁକ୍ତରାଷ୍ଟ୍ରସଂଘସ୍ୟ ସିଦ୍ଧାନ୍ତାନାଂ ଉଦ୍ଦେଶ୍ୟାନାଂ ଚ ପ୍ରତିକୂଲକାର୍ୟେଭ୍ୟଃ ରାଜନୀତିକେତରାପରାଧେଭ୍ୟଶ୍ଚ ସମୁତ୍ତ୍ଥିତେଷୁ ବାସ୍ତବିକାଭିୟୋଗ-ପ୍ରକରଣେଷୁ ଅଧିକାରୋଽୟଂ ନୈବ ପ୍ରଭବିତା।</para>
         </listitem>
      </orderedlist>
   </article>
   <article number="15"><title>ଅନୁଚ୍ଛେଦଃ ୧୫</title>
      <orderedlist><listitem tag="(१)"><para>ପ୍ରତ୍ୟେକମପି ରାଷ୍ଟ୍ରିୟତାୟାଃ ଅଧିକାରଂ ଧାରୟତି।</para>
         </listitem>
         <listitem tag="(२)"><para>ନ କୋଽପି ସ୍ୱେଚ୍ଛୟା ସ୍ୱୀୟରାଷ୍ଟ୍ରିୟତାତୋ ବଞ୍ଚିତଃ ସ୍ୟାତ୍, ନ ବା ସ୍ୱୀୟ-ରାଷ୍ଟ୍ରିୟତା-ପରିବର୍ତନାଧିକାରାତ୍ ପ୍ରତ୍ୟାଖ୍ୟାତୋ ଭବେତ୍।</para>
         </listitem>
      </orderedlist>
   </article>
   <article number="16"><title>ଅନୁଚ୍ଛେଦଃ ୧୬</title>
      <orderedlist><listitem tag="(१)"><para>ଜାତି-ଧର୍ମ-ରାଷ୍ଟ୍ରିୟତା-ନିୟମନଂ ବିନୈବ ପୂର୍ଣ-ବୟସ୍କାଃ ସ୍ତ୍ରୀ-ପୁରୁଷାଃ, ପରିବାରଂ ପ୍ରତିଷ୍ଠାପୟିତୁଂ ବିବାହାଧିକାରବନ୍ତୋ ବର୍ତ୍ତନ୍ତେ।</para>
         </listitem>
         <listitem tag="(२)"><para>ବିବାହାର୍ଥଂ, ବିବାହାବସରେ, ବିବାହ-ବିଚ୍ଛେଦେ ବା ତେ ସମାନାଧିକାରାନ୍ ସଂଧାରୟନ୍ତି।</para>
         </listitem>
         <listitem tag="(३)"><para>ବିବାହେଚ୍ଛୁକାନାଂ ପୂର୍ଣ-ସ୍ୱତନ୍ତ୍ର-ସହମତ୍ୟୈବ ବିବାହ-ସଂସ୍କାରଃ ଅନୁଷ୍ଠେୟୋଽସ୍ତି।ପରିବାରସ୍ତୁ, ସମାଜସ୍ୟ ସ୍ୱାଭାବିକୋ ମୌଲିକଶ୍ଚ ବର୍ଗୀୟୈକାଂଶୋ ବର୍ତତେ, ଅପି ଚାୟଂ ସମାଜେନ ରାଷ୍ଟ୍ରେଣ ବା ସଂରକ୍ଷଣୀୟୋଽସ୍ତି।</para>
         </listitem>
      </orderedlist>
   </article>
   <article number="17"><title>ଅନୁଚ୍ଛେଦଃ ୧୭</title>
      <orderedlist><listitem tag="(१)"><para>ପ୍ରତ୍ୟେକମପି ଅନ୍ୟେଷାଂ ସହୟୋଗ-ପୁରସ୍ସରଂ ଏକାକି ଏବ ବା ସମ୍ପତ୍ସଂଧାରଣ-ସ୍ୱାମିତ୍ୱାଧିକାରଂ ସଂଧତ୍ତେ।</para>
         </listitem>
         <listitem tag="(२)"><para>ନ କୋଽପି ସ୍ୱେଚ୍ଛୟା ସ୍ୱୀୟସଂପତ୍ସ୍ୱାମିତ୍ୱାଧିକାରାତ୍ ବଞ୍ଚିତୋ ଭବେତ୍।</para>
         </listitem>
      </orderedlist>
   </article>
   <article number="18"><title>ଅନୁଚ୍ଛେଦଃ ୧୮</title>
      <para>ପ୍ରତ୍ୟେକମପି ବିଚାରାଣାଂ ଚେତନାୟାଃ ଧର୍ମସ୍ୟ ଚସ୍ୱାତନ୍ତ୍ର୍ୟାଧିକାରଂ ସଂଧତ୍ତେ। ଅସ୍ମିନ୍ ଅଧିକାରେ, ସ୍ୱୀୟଂ ଧର୍ମଂ ବିଶ୍ୱାସଂ ବା ଶିକ୍ଷୟିତୁଂ ଅଭ୍ୟସ୍ତୁଂ ଅର୍ଚିତୁଂ ପରିପାଲୟିତୁଂ ବା, ବୈୟକ୍ତିକେ ସାମାଜିକେ ଚ ଜୀବନେ, ଅନ୍ୟୈଶ୍ଚ ସହ ସାମୁଦାୟିକଜୀବନେ ଏକାକିନା ବା ସ୍ୱୀୟଂ ଧର୍ମଂ ବିଶ୍ୱାସଂସ୍ୱାତନ୍ତ୍ର୍ୟଂ ଚ ପରିବର୍ତୟିତୁମପି ପ୍ରତ୍ୟେକଂ ଜନଃ ସ୍ୱାତନ୍ତ୍ର୍ୟଂ ଧାରୟତି।</para>
   </article>
   <article number="19"><title>ଅନୁଚ୍ଛେଦଃ ୧୯</title>
      <para>ପ୍ରତ୍ୟେକମପି ମନ୍ତବ୍ୟାଭିବ୍ୟକ୍ତ୍ୟୋଃ ଅଧିକାରଂ ସଂଧତ୍ତେ। ସୀମାବ୍ୟବଧାନଂ ଅବିଗଣୟ୍ୟ, କେନାପି ସଂଚାର-ମାଧ୍ୟମେନ ବିଚାରାଣାଂ ସୂଚନାନାଂ ଚ ଆଦାନ-ପ୍ରଦାନାର୍ଥଂ ବିନୈବ ହସ୍ତକ୍ଷେପଂ କିଶ୍ଚଦପି ଜନଃ, ସ୍ୱୀୟ-ମନ୍ତବ୍ୟ-ସଂଘାରଣାର୍ଥଂ ଅଧିକାରେଽସ୍ମିନ୍ ଅର୍ହିଷ୍ୟତେ।</para>
   </article>
   <article number="20"><title>ଅନୁଚ୍ଛେଦଃ ୨୦</title>
      <orderedlist><listitem tag="(१)"><para>ପ୍ରତ୍ୟେକମେବ ଜନଃ ଶାନ୍ତିପୂର୍ଣରୀତ୍ୟା ସମ୍ମିଲିତୁଂ ସଂଘଟନାନି ଚ ବିରଚୟିତୁମର୍ହୋ ବର୍ତତେ।</para>
         </listitem>
         <listitem tag="(२)"><para>କେନଚିଦପି ସଂଘଟନେନ ସହ ଆତ୍ମାନଂ ସଂୟୋଜୟିତୁଂ ନ କୋଽପି ବିବଶୀକର୍ତୁଂ ଶକ୍ୟତେ।</para>
         </listitem>
      </orderedlist>
   </article>
   <article number="21"><title>ଅନୁଚ୍ଛେଦଃ ୨୧</title>
      <orderedlist><listitem tag="(१)"><para>ସ୍ୱୀୟରାଷ୍ଟ୍ରସ୍ୟ ପ୍ରଶାସନେ ପ୍ରତ୍ୟକ୍ଷରୀତ୍ୟା ଅଥବା ନିଷ୍ପକ୍ଷନିର୍ୱାଚିତ-ପ୍ରତିନିଧି-ମାଧ୍ୟମେନ ପ୍ରତ୍ୟେକଂ ଜନଃ ସହଭାଗିଭବିତୁମର୍ହତି।</para>
         </listitem>
         <listitem tag="(२)"><para>ପ୍ରତ୍ୟେକଂ ଜନସ୍ତଦୀୟେ ରାଷ୍ଟ୍ରେ ଲୋକସେବାୟାଃ ତୁଲ୍ୟମଧିକାରଂ ସଂଧତ୍ତେ।</para>
         </listitem>
         <listitem tag="(३)"><para>ଲୋକେଚ୍ଛୟା ପ୍ରଶାସନାଧିକାରୋ ବିରଚୟିଷ୍ୟତେ; ଇୟମିଚ୍ଛା କାଲବଦ୍ଧୈଃ ନିୟମୋଚିତୈଶ୍ଚ ନିର୍ୱାଚନୈଃ ପ୍ରକାଶ୍ୟମ୍ ଆଗନ୍ତ୍ରୀ; ଇମାନି ନିର୍ୱାଚନାନି ଚ ବୈଶ୍ୱିକଂ ତୁଲ୍ୟଂ ଗୁପ୍ତଂ ମତଦାନେନ ଅଥବା ତୁଲ୍ୟମେବେତରେଣ ମତଦାନବିଧିନା ଭବିତାରଃ।</para>
         </listitem>
      </orderedlist>
   </article>
   <article number="22"><title>ଅନୁଚ୍ଛେଦଃ ୨୨</title>
      <para>ପ୍ରତ୍ୟେକମେବ ଜନଃ, ସାମାଜିକତ୍ୱାତ୍, ସାମାଜିକ-ସୁରକ୍ଷାୟା ଅଧିକାରଂ ସନ୍ଧାରୟତି; ଅସୌ ହି ରାଷ୍ଟ୍ରିୟପ୍ରୟାସେନ ଆନ୍ତାରାଷ୍ଟ୍ରିୟସହୟୋଗେ ନ ଚ ପ୍ରତ୍ୟେକଂ ରାଜ୍ୟସ୍ୟ ସଂଘଟନ-ସଂସାଧନାନୁରୂପମ୍, ସ୍ୱୀୟାବିଭାଜ୍ୟାର୍ଥିକ-ସାମାଜିକ-ସାଂସ୍କୃତିକାଧିକାରାଣାଂ ପ୍ରତିଷ୍ଠାୟୈ, ସ୍ୱୀୟବ୍ୟକ୍ତିତ୍ୱସ୍ୟ ଉନ୍ମୁକ୍ତ {ସର୍ୱାଂଗୀଣ} ବିକାସାର୍ଥଂ ଚ ସଂସିଦ୍ଧିଂ ଅର୍ହତି।</para>
   </article>
   <article number="23"><title>ଅନୁଚ୍ଛେଦଃ ୨୩</title>
      <orderedlist><listitem tag="(१)"><para>ପ୍ରତ୍ୟେକମପି ନିର୍ୱୃତ୍ତିତାଂ ବିରୁଧ୍ୟ ସଂରକ୍ଷଣମଧିଗନ୍ତୁଂ, ଅନୁକୂଲ-କାର୍ୟ-ସ୍ଥିତୀନାଂ ନ୍ୟାୟୀକରଣମବାପ୍ତୁଂ ସ୍ୱତନ୍ତ୍ର-ବୃତ୍ତିତା-ଚୟନଂ ବିଧାତୁଂ କାର୍ୟାଣି ଚାନୁଷ୍ଠାତୁଂ ଅଧିକାରଂ ଧତ୍ତେ।ପ୍ରତ୍ୟେକମ୍, ବିନୈବ ଭେଦମ୍, ସମ-କାର୍ୟାର୍ଥମ୍, ସମାନ-ବେତନମାନଂ {ପାରିଶ୍ରମିକଂ} ଅଧିଗନ୍ତୁଂ ଅଧିକୃତୋଽସ୍ତି।</para>
         </listitem>
         <listitem tag="(२)"><para>କାର୍ୟନିରତଃ ପ୍ରତ୍ୟେକମପି ଜନଃ, ସ୍ୱସ୍ୟ ସ୍ୱୀୟ-ପରିବାରସ୍ୟ ଚ ମାନବୀୟ-ଗୌରବ-ଯୁତସ୍ୟ ଅସ୍ତିତ୍ୱସ୍ୟ ସଂରକ୍ଷଣାର୍ଥଂ ସମୁଚିତାନୁକୂଲ-ପାରିଶ୍ରମିକାଦାନସ୍ୟ ଅଧିକାରଂ ଧାରୟତି।</para>
         </listitem>
         <listitem tag="(३)"><para>ଆବଶ୍ୟକେ ସତି ଚାସୌ ସାମାଜିକ-ସଂରକ୍ଷଣସ୍ୟ ଅନ୍ୟୋପାୟୈଃ ଏତତ୍ପୂରୟିତୁଂ ଅର୍ହିଷ୍ୟତେ।</para>
         </listitem>
         <listitem tag="(४)"><para>ସ୍ୱୀୟହିତାନାଂ ସଂରକ୍ଷଣାର୍ଥଂ ପ୍ରତ୍ୟେକମ୍ ଶ୍ରମିକସଂଘଟନୈଃ ସାକଂ ଆତ୍ମାନଂ ସଂୟୋଜୟିତୁଂ ଏତାଦୃକ୍-ସଂଘଟନଂ ବା ସଂରଚୟିତୁଂ ଅଧିକୃତୋଽସ୍ତି।</para>
         </listitem>
      </orderedlist>
   </article>
   <article number="24"><title>ଅନୁଚ୍ଛେଦଃ ୨୪</title>
      <para>କାର୍ୟହୋରାଣାଂ ସମୁଚିତ-ନିୟମନ-ପୁରସ୍ସରମ୍, ସବେତନଂ ଚ ନିୟତାବଧିକାବକାଶେନ ସହ ବିଶ୍ରମାଧିକାରଃ ପ୍ରତ୍ୟକସ୍ମୈ ପ୍ରଦେୟୋଽସ୍ତି।</para>
   </article>
   <article number="25"><title>ଅନୁଚ୍ଛେଦଃ ୨୫</title>
      <orderedlist><listitem tag="(१)"><para>ପ୍ରତ୍ୟେକଂ ଜନଃ ଖାଦ୍ୟ-ବସ୍ତ୍ରାବାସ-ଚିକିତ୍ସୋପଚର୍ୟାଦିଭିଃ, ଆବଶ୍ୟକ-ସାମାଜିକ-ସେବାଭିଶ୍ଚ ସହ ସ୍ୱସ୍ୟ ସ୍ୱୀୟପରିବାରସ୍ୟ ଚ ଅନାମୟତାୟୈ ସ୍ୱସ୍ଥତାୟୈ ଚ ପର୍ୟାପ୍ତଂ ଜୀବନସ୍ତରଂ ସଂଧାରୟିତୁଂ ଅଧିକୃତୋଽସ୍ତି। ଅପି ଚ, ନିୟନ୍ତ୍ରଣ-ଶୂନ୍ୟାସୁ ପରିସ୍ଥିତିଷୁ ଅନ୍ୟସ୍ମିନ୍ ଜୀବକୋପାର୍ଜନାଭାବେ ବୃଦ୍ଧାବସ୍ଥାୟାଂ, ବୈଧବ୍ୟପ୍ରାପ୍ତୌ, ଅୟୋଗ୍ୟତାୟାଂ, ରୁଗ୍ଣତାୟାଂ ନିର୍ୱୃତ୍ତିତାୟାଂ ଚ ସତ୍ୟାମ୍, ପ୍ରତ୍ୟେକମପି ସୁରକ୍ଷାଧିକାରଂ ସନ୍ଧାରୟତି।</para>
         </listitem>
         <listitem tag="(२)"><para>ମାତୃତ୍ୱସ୍ୟ ଶିଶୁତ୍ୱସ୍ୟ ଚ କୃତେ ବିଶିଷ୍ଟସାହାୟ୍ୟୋପଚର୍ୟାଜାତଂ ପ୍ରଦେୟଂ ଭବିତା। ଅବୈଧାଃ ବୈଧାଶ୍ଚ ସର୍ୱେଽପି ବାଲାଃ, ସମାନଂ ସାମାଜିକଂ ସଂରକ୍ଷଣଂ ଅବାପ୍ତୁଂ ଅର୍ହିଷ୍ୟନ୍ତି।</para>
         </listitem>
      </orderedlist>
   </article>
   <article number="26"><title>ଅନୁଚ୍ଛେଦଃ ୨୬</title>
      <orderedlist><listitem tag="(१)"><para>ପ୍ରତ୍ୟେକମପି ଜନଃ ଶିକ୍ଷାଧିକାରଂ ସଂଧତ୍ତେ। ପ୍ରାଥମିକେଷୁ, ମୌଲିକସ୍ତରେଷୁ ଚ ଶିକ୍ଷା ନିଃଶୁଲ୍କା ବର୍ତିତା। ପ୍ରାଥମିକୀ ଶିକ୍ଷା ଅନିବାର୍ୟା ଭବିତା। ପ୍ରାବିଧିକୀ ବ୍ୟାବସାୟିକୀ ଚ ଶିକ୍ଷା ସାମାନ୍ୟତୟା ଉପପାଦୟିଷ୍ୟତେ, ଉଚ୍ଚତରଶିକ୍ଷା ଚ, ସର୍ୱେଷାମପି କୃତେ ଯୋଗ୍ୟତାଧାରେଣ ସମାନରୂପେଣ ପ୍ରାପ୍ୟା ଭବିତା।</para>
         </listitem>
         <listitem tag="(२)"><para>ଶିକ୍ଷୈଷା ମାନବୀୟ ବ୍ୟକ୍ତିତ୍ୱସ୍ୟ ସର୍ୱାଂଗୀଣ-ବିକାସଂ ପ୍ରତି ନିର୍ଦିଷ୍ଟା ଭବିତା ଅପି ଚୈଷା ମୌଲିକସ୍ୱାତନ୍ତ୍ର୍ୟାଣାଂ ମାନବାଧିକାରାଣାଂ ଚ କୃତେ ସମ୍ମାନ-ସଂବର୍ଧିକା ଭବିତା। ସର୍ୱେସ୍ୱପି ରାଷ୍ଟ୍ରେଷୁ ଜାତୀୟେଷୁ ଧାର୍ମିକେଷୁ-ବା ବର୍ଗେଷୁ ଶିକ୍ଷୈଷା। ସଖ୍ୟସହିଷ୍ଣୁତା-ସଦ୍ଭାବ-ସଂବର୍ଧିକା ବର୍ତ୍ତିତା। ଅପି ଚୈଷା, ଶାନ୍ତି-ସଂଧାରଣାର୍ଥଂ ସଂୟୁକ୍ତ ରାଷ୍ଟ୍ରସଂଘସ୍ୟ କାର୍ୟାଣି ଇତୋଽପ୍ୟଗ୍ରେ ପ୍ରସାରୟିଷ୍ୟତି।</para>
         </listitem>
         <listitem tag="(३)"><para>ବାଲାନାଂ କୃତେ ପ୍ରଦେୟାଂ ଶିକ୍ଷାଂ ଚେତୁଂ ପିତରୌ ପ୍ରାଥମ୍ୟାଧୃତଂ ଅଧିକାରଂ ଧାରୟତଃ।</para>
         </listitem>
      </orderedlist>
   </article>
   <article number="27"><title>ଅନୁଚ୍ଛେଦଃ ୨୭</title>
      <orderedlist><listitem tag="(१)"><para>ବିବିଧକଲାନାଂ ଆନନ୍ଦ-ସନ୍ଦୋହମନୁଭବିତୁଂ ବୈଜ୍ଞାନିକୋ-ପଲସ୍ଧୀନାଂ ଲାଭାନ୍ ଚ ସଂବିଭକ୍ତୁଂ ବିଭିନ୍ନାନାଂ ସମୁଦାୟାନାଂ ସାଂସ୍କୃତିକ-ଜୀବନେ ଚ ସ୍ୱତନ୍ତ୍ରତୟା ସହୟୋକ୍ତୁଂ ସର୍ୱୋଽପି ଜନଃ ଅଧିକାରୟୁତୋଽସ୍ତି।</para>
         </listitem>
         <listitem tag="(२)"><para>କସ୍ୟାପି ବୈଜ୍ଞାନିକ-ସାହିତ୍ୟିକ-କଲାତ୍ମକାନାଂ ନିର୍ମାଣାନାଂ, ଯସ୍ୟାସୌ ରଚୟିତାସ୍ତି, ନୈତିକାନାଂ ବସ୍ତୁଗତାନାଂ ହିତାନାଂ ସଂରକ୍ଷଣାର୍ଥଂ ପ୍ରତ୍ୟେକଂ ଜନୋଽଧିକାରଂ ସଂଧତ୍ତେ।</para>
         </listitem>
      </orderedlist>
   </article>
   <article number="28"><title>ଅନୁଚ୍ଛେଦଃ ୨୮</title>
      <para>ଅସ୍ୟାଂ ଅଭିଘୋଷଣାୟାଂ ନିର୍ଦିଷ୍ଟାନାଂ ଅଧିକାରାଣାଂ ସ୍ୱାତନ୍ତ୍ର୍ୟାଣାଂ ଚ ପ୍ରାପ୍ତୟେ ସାମାଜିକାନ୍ତାରାଷ୍ଟ୍ରିକ-ବ୍ୟବସ୍ଥାୟାଂ ଚ ପୂର୍ଣତୟା ଏତାନ୍ ଅଧିଗନ୍ତୁଂ ପ୍ରତ୍ୟେକମପି ଜନୋଽର୍ହିଷ୍ୟତେ।</para>
   </article>
   <article number="29"><title>ଅନୁଚ୍ଛେଦଃ ୨୯</title>
      <orderedlist><listitem tag="(१)"><para>ପ୍ରତ୍ୟେକଂ ଜନଃ ସମୁଦାୟସ୍ୟ କୃତେ କର୍ତବ୍ୟଦାୟିତ୍ୱଂ ଧାରୟତି ଯେନ ହି ସ୍ୱୀୟ-ବ୍ୟକ୍ତିତ୍ୱସ୍ୟ ପୂର୍ଣ-ସ୍ୱତନ୍ତ୍ର-ବିକାସଃ ସଂଭବେତ୍।</para>
         </listitem>
         <listitem tag="(२)"><para>ସ୍ୱୀୟାଧିକାର-ସ୍ୱାତନ୍ତ୍ର୍ୟାଣାଂ କ୍ରିୟାନ୍ୱୟନେ ପ୍ରତ୍ୟେକମ୍ ଜନଃ, ଅନ୍ୟେଷାଂ ଅଧିକାର-ସ୍ୱାତନ୍ତ୍ର୍ୟାଣି ପ୍ରତି ସମୁଚିତାଭିଜ୍ଞାନାଦର-ସଂରକ୍ଷଣଦୃଶା ନୂନଂ ବ୍ୟବହରିଷ୍ୟତି। ଅପି ଚାସୌ ଲୋକତାନ୍ତ୍ରିକ-ସମାଜେ, ସାମାନ୍ୟ-କଲ୍ୟାଣଂ ସାର୍ୱଜନିକ-ବ୍ୟବସ୍ଥାଂ ନୈତିକତାୟାଃ ସମୁଚିତାବଶ୍ୟକତାଶ୍ଚ ପ୍ରତି ପୂର୍ଣଂ ଦାୟିତ୍ୱଂ ନିର୍ୱକ୍ଷ୍ୟତି।</para>
         </listitem>
         <listitem tag="(३)"><para>ଏତେଽଧିକାରାଃ ଏତାନି ସ୍ୱାତନ୍ତ୍ର୍ୟାଣି ଚ, ସଂୟୁକ୍ତରାଷ୍ଟ୍ରସଂଘସ୍ୟ ଉଦ୍ଦେଶ୍ୟାନି ସିଦ୍ଧାନ୍ତାନ୍ ଚ ବିରୁଧ୍ୟ ନ କଥମପି ପ୍ରୟୋକ୍ଷ୍ୟନ୍ତେ।</para>
         </listitem>
      </orderedlist>
   </article>
   <article number="30"><title>ଅନୁଚ୍ଛେଦଃ ୩୦</title>
      <para>ଅସ୍ୟାଂ ଅଭିଘୋଷଣାୟାଂ ନିର୍ଦିଷ୍ଟାନାଂ ଅଧିକାରାଣାଂ ସ୍ୱାତନ୍ତ୍ରୟାଣାଂ ଚ ନ କୋଽପ୍ୟଂଶଃ, ପ୍ରଣାଶ-ଲକ୍ଷ୍ୟାଧାରେଣ କିମପି କାର୍ୟମନୁଷ୍ଠାତୁଂ ଏତାଦୃକ୍କାର୍ୟାନୁଷ୍ଠାନାର୍ଥଂ ବା କସ୍ୟଚିତ୍ ରାଷ୍ଟ୍ରସ୍ୟ ବର୍ଗସ୍ୟ ଜନସ୍ୟ ବା ସମୀହିତ-ସିଦ୍ଧୟର୍ଥଂ ଅନ୍ୟଥା ବ୍ୟାଖ୍ୟାତୁଂ ନୈବ ଶକ୍ଷ୍ୟତେ।</para>
   </article>
   <note><para>ସ୍ୱତ୍ୱାଧିକାରଃ 1997</para>
      <para>ମାନବାଧିକାରାଣାଂ କୃତେ ସଂୟୁକ୍ତରାଷ୍ଟ୍ରୋଚ୍ଚାୟୁକ୍ତସ୍ୟ କାର୍ୟାଲୟଃ</para>
      <para>ଜିନେବା, ସ୍ୱୀଟ୍ଜ଼ରଲୈଣ୍ଡ</para>
   </note>
</udhr>
