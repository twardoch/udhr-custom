<?xml version='1.0' encoding='UTF-8'?>
<!--© The Office of the High Commisioner for Human Rights-->
<udhr xmlns="http://www.unhchr.ch/udhr" iso639-3="san" xml:lang="sa-Shrd" key="san_shrd" n="Sanskrit (Sharada)" dir="ltr" iso15924="Shrd"><note><para>𑆩𑆳𑆤𑆮𑆳𑆣𑆴𑆑𑆳𑆫𑆳𑆟𑆳𑆁 𑆘𑆳𑆓𑆠-𑆃𑆨𑆴𑆔𑆾𑆰𑆟𑆳𑆪𑆳𑆂 𑆥𑆁𑆖𑆳𑆯𑆠𑇀𑆠𑆩𑆳 𑆮𑆫𑇀𑆰𑆥𑆷𑆫𑇀𑆠𑆴𑆂𑇅</para>
      <para>1948-1998</para>
      <para>𑆩𑆳𑆤𑆮𑆳𑆣𑆴𑆑𑆳𑆫𑆳𑆟𑆳𑆁 𑆘𑆳𑆓𑆠-𑆃𑆨𑆴𑆔𑆾𑆰𑆟𑆳 {𑆃𑆤𑇀𑆪-𑆨𑆳𑆰𑆳-𑆫𑆷𑆥𑆳𑆤𑇀𑆠𑆫𑆳𑆟𑆴 𑆱𑆳𑆩𑆓𑇀𑆫𑇀𑆪𑆯𑇀𑆖}</para>
      <para>𑆍𑆠𑆖𑇀𑆗𑆠𑆳𑆧𑇀𑆢𑆱𑇀𑆪 𑆃𑆰𑇀𑆛𑆖𑆠𑇀𑆮𑆳𑆫𑆴𑆁𑆯𑆠𑇀𑆠𑆩𑆼 𑆮𑆫𑇀𑆰𑆼 𑆝𑆴𑆱𑆼𑆩𑇀𑆧𑆫-𑆩𑆳𑆱𑆼 𑆃𑆨𑇀𑆪𑆶𑆥𑆓𑆠𑆂 𑆃𑆨𑆴𑆔𑆾𑆰𑆴𑆠𑆯𑇀𑆖, 𑆩𑆲𑆳𑆱𑆨𑆳𑆪𑆳𑆂 217-𑆃-{3}-𑆅𑆠𑇀𑆪𑆳𑆒𑇀𑆪𑆂 𑆥𑇀𑆫𑆱𑇀𑆠𑆳𑆮𑆂𑇅</para>
   </note>
   <preamble><title>𑆥𑇀𑆫𑆱𑇀𑆠𑆳𑆮𑆤𑆳</title>
      <para>𑆪𑆠𑇀𑆫 𑆘𑆓𑆠𑆴 𑆯𑆳𑆤𑇀𑆠𑆴-𑆤𑇀𑆪𑆳𑆪-𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆳𑆁 𑆄𑆣𑆳𑆫𑆂 𑆩𑆳𑆤𑆮-𑆥𑆫𑆴𑆮𑆳𑆫𑆱𑇀𑆪 𑆱𑆫𑇀𑆮𑆼𑆰𑆳𑆩𑆥𑆴 𑆱𑆢𑆱𑇀𑆪𑆳𑆤𑆳𑆁 𑆱𑆳𑆩𑇀𑆪𑆳𑆤𑆳𑆁 𑆃𑆒𑆟𑇀𑆝𑆴𑆠𑆳𑆤𑆳𑆚𑇀𑆖 𑆃𑆣𑆴𑆑𑆳𑆫𑆳𑆟𑆳𑆁, 𑆥𑆳𑆫𑆩𑇀𑆥𑆫𑆴𑆑-𑆓𑆿𑆫𑆮𑆱𑇀𑆪 𑆖𑆳𑆨𑆴𑆘𑇀𑆚𑆳𑆤𑆼 𑆱𑇀𑆪𑆳𑆠𑇀,𑆪𑆠𑇀𑆫 𑆩𑆳𑆤𑆮𑆳𑆣𑆴𑆑𑆳𑆫𑆳𑆟𑆳𑆁 𑆃𑆮𑆩𑆳𑆤𑆼𑆤 𑆃𑆤𑆳𑆢𑆫𑆼𑆟 𑆖 𑆑𑆳𑆫𑇀𑆪𑆳𑆟𑆴 𑆢𑆶𑆫𑇀𑆢𑆳𑆤𑇀𑆠𑆫𑆷𑆥𑆼𑆟 𑆥𑆫𑆴𑆟𑆩𑆴𑆠𑆳𑆤𑆴, 𑆪𑆽𑆂 𑆩𑆳𑆤𑆮𑆵𑆪-𑆖𑆼𑆠𑆤𑆳 𑆮𑆴𑆑𑇀𑆰𑆾𑆨𑆴𑆠𑆳, 𑆃𑆥𑆴 𑆖,𑆱𑆳𑆩𑆳𑆤𑇀𑆪-𑆘𑆤𑆳𑆤𑆳𑆁 𑆇𑆖𑇀𑆖𑆠𑆩𑆳𑆑𑆳𑆁𑆑𑇀𑆰𑆳𑆂 𑆃𑆨𑆴𑆔𑆾𑆰𑆴𑆠𑆳𑆂 𑆱𑇀𑆪𑆶𑆂, 𑆍𑆮𑆁 𑆲𑆴 𑆤𑆷𑆠𑆤𑆮𑆴𑆯𑇀𑆮𑆳𑆫𑆁𑆨𑆼𑆟, 𑆩𑆳𑆤𑆮𑆳𑆂 𑆃𑆨𑆴𑆮𑇀𑆪𑆑𑇀𑆠𑆼𑆂 𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆩𑆤𑆶𑆨𑆮𑆴𑆠𑆶𑆁 𑆯𑆑𑇀𑆰𑇀𑆪𑆤𑇀𑆠𑆴, 𑆤𑆴𑆫𑇀𑆨𑆪𑆳𑆯𑇀𑆖 𑆨𑆮𑆴𑆠𑆳𑆫𑆂, 𑆪𑆠𑇀𑆫 𑆖𑆽𑆠𑆠𑇀 𑆃𑆤𑆴𑆮𑆳𑆫𑇀𑆪𑆩𑇀 𑆪𑆢𑆴 𑆯𑆾𑆰𑆟𑆳𑆠𑇀𑆪𑆳𑆖𑆳𑆫𑆳𑆤𑇀 𑆮𑆴𑆫𑆶𑆣𑇀𑆪 𑆃𑆤𑇀𑆠𑆴𑆩-𑆥𑇀𑆫𑆪𑆳𑆱𑆠𑇀𑆮𑆼𑆤 𑆩𑆤𑆶𑆰𑇀𑆪𑆂, 𑆥𑇀𑆫𑆪𑆳𑆱𑆳𑆤𑆶𑆰𑇀𑆜𑆳𑆤𑆳𑆫𑇀𑆡𑆁 𑆤𑆽𑆮 𑆮𑆴𑆮𑆯𑆵𑆑𑇀𑆫𑆴𑆪𑆠𑆼 𑆖𑆼𑆠𑇀𑆠𑆢𑆳, 𑆩𑆳𑆤𑆮𑆳𑆣𑆴𑆑𑆳𑆫𑆳𑆂 𑆮𑆴𑆣𑆴-𑆤𑆴𑆪𑆩𑆼𑆤 𑆱𑆁𑆫𑆑𑇀𑆰𑆟𑆵𑆪𑆳𑆂,𑆪𑆠𑇀𑆫 𑆖 𑆫𑆳𑆰𑇀𑆛𑇀𑆫𑆼𑆰𑆶 𑆥𑆫𑆱𑇀𑆥𑆫𑆁 𑆱𑆒𑇀𑆪-𑆱𑆩𑇀𑆧𑆤𑇀𑆣𑆳𑆤𑆳𑆁 𑆮𑆴𑆑𑆳𑆱𑆘𑆳𑆠𑆁 𑆱𑆩𑆶𑆤𑇀𑆤𑆼𑆠𑆶𑆁 𑆥𑆫𑆩𑆳𑆮𑆯𑇀𑆪𑆑𑆁 𑆱𑇀𑆪𑆳𑆠𑇀,𑆪𑆠𑇀𑆫 𑆩𑆿𑆬𑆴𑆑𑆼𑆰𑆶 𑆩𑆳𑆤𑆮𑆳𑆣𑆴𑆑𑆳𑆫𑆼𑆰𑆶 𑆱𑆁𑆪𑆶𑆑𑇀𑆠-𑆫𑆳𑆰𑇀𑆛𑇀𑆫-𑆱𑆁𑆔𑆱𑇀𑆪 𑆘𑆤𑆳𑆂 𑆔𑆾𑆰𑆟𑆳𑆥𑆠𑇀𑆫𑆼 𑆱𑇀𑆮𑆵𑆪𑆳𑆱𑇀𑆡𑆳𑆁 𑆢𑆸𑆞𑇊𑆵𑆑𑆸𑆠𑆮𑆤𑇀𑆠𑆂, 𑆧𑆸𑆲𑆠𑇀𑆠𑆫𑆼 𑆖 𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆼 𑆨𑆢𑇀𑆫𑆠𑆫𑆁 𑆘𑆵𑆮𑆤𑆱𑇀𑆠𑆫𑆁 𑆱𑆳𑆩𑆳𑆘𑆴𑆑-𑆥𑇀𑆫𑆓𑆠𑆴𑆁 𑆖 𑆱𑆩𑆶𑆤𑇀𑆤𑆼𑆠𑆶𑆁 𑆤𑆴𑆫𑇀𑆟𑆵𑆠𑆩𑇀, 𑆱𑇀𑆠𑇀𑆫𑆵-𑆥𑆶𑆫𑆶𑆰𑆳𑆟𑆳𑆁 𑆱𑆳𑆩𑇀𑆪𑆳𑆣𑆴𑆑𑆳𑆫𑆼𑆰𑆶 𑆩𑆳𑆤𑆮-𑆮𑇀𑆪𑆑𑇀𑆠𑆼𑆂 𑆓𑆿𑆫𑆮𑆼 𑆩𑆷𑆬𑇀𑆪𑆼 𑆖 𑆤𑆴𑆰𑇀𑆜𑆳 𑆢𑆸𑆞𑇊𑆵𑆑𑆸𑆠𑆳,𑆪𑆠𑇀𑆫, 𑆱𑆢𑆱𑇀𑆪𑆢𑆼𑆯𑆳𑆂 𑆩𑆿𑆬𑆴𑆑-𑆱𑇀𑆮𑆳𑆠𑆤𑇀𑆚𑇀𑆪𑆳𑆟𑆳𑆁 𑆩𑆳𑆤𑆮𑆳𑆣𑆴𑆑𑆳𑆫𑆳𑆟𑆳𑆚𑇀𑆖 𑆥𑆫𑆴𑆥𑆳𑆬𑆤𑆳𑆫𑇀𑆡𑆁 𑆮𑆽𑆯𑇀𑆮𑆴𑆑𑆳𑆢𑆫𑆱𑇀𑆪 𑆱𑆩𑆶𑆤𑇀𑆤𑆠𑆪𑆼 𑆖, 𑆱𑆁𑆪𑆶𑆑𑇀𑆠-𑆫𑆳𑆰𑇀𑆛𑇀𑆫-𑆱𑆁𑆔𑆼𑆤 𑆱𑆁𑆨𑆷𑆪 𑆥𑇀𑆫𑆠𑆴𑆯𑇀𑆫𑆶𑆠𑆳𑆂 𑆱𑇀𑆪𑆶𑆂,𑆪𑆠𑇀𑆫 𑆱𑇀𑆮𑆵𑆪-𑆥𑇀𑆫𑆠𑆴𑆯𑇀𑆫𑆶𑆠𑆵𑆤𑆳𑆁 𑆥𑆫𑆴𑆥𑆷𑆫𑇀𑆟𑆠𑆳𑆪𑆽 𑆍𑆠𑆼𑆰𑆳𑆁 𑆃𑆣𑆴𑆑𑆳𑆫𑆳𑆟𑆳𑆁𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆳𑆁 𑆖 𑆱𑆳𑆩𑆳𑆤𑇀𑆪𑆳𑆮𑆓𑆩𑆤𑆁 𑆩𑆲𑆠𑇀𑆠𑆩𑆁 𑆩𑆲𑆠𑇀𑆠𑇀𑆮𑆳𑆣𑆳𑆪𑆴 𑆖 𑆱𑇀𑆪𑆳𑆠𑇀,𑆠𑆢𑆫𑇀𑆡𑆁 𑆱𑆳𑆩𑇀𑆥𑇀𑆫𑆠𑆩𑇀,𑆩𑆲𑆳𑆱𑆨𑆳 𑆱𑆫𑇀𑆮𑆼𑆰𑆳𑆁 𑆫𑆳𑆰𑇀𑆛𑇀𑆫𑆳𑆟𑆳𑆁 𑆱𑆫𑇀𑆮𑆼𑆰𑆳𑆁 𑆖 𑆘𑆤𑆳𑆤𑆳𑆁 𑆑𑆸𑆠𑆼 𑆱𑆳𑆩𑆳𑆤𑇀𑆪𑆾𑆥𑆬𑆧𑇀𑆣𑆴-𑆱𑇀𑆠𑆫-𑆫𑆷𑆥𑆼𑆟 𑆩𑆳𑆤𑆮𑆳𑆣𑆴𑆑𑆳𑆫𑆳𑆟𑆳𑆁 𑆍𑆤𑆳𑆁 𑆘𑆳𑆓𑆠𑆳𑆨𑆴𑆔𑆾𑆰𑆟𑆳𑆁 𑆃𑆨𑆴𑆔𑆾𑆰𑆪𑆠𑆴𑇅 𑆱𑆩𑆳𑆘𑆱𑇀𑆪 𑆥𑇀𑆫𑆠𑇀𑆪𑆼𑆑𑆩𑆥𑆴 𑆃𑆁𑆓𑆩𑇀, 𑆥𑇀𑆫𑆠𑇀𑆪𑆼𑆑𑆩𑆥𑆴 𑆘𑆤𑆂, 𑆩𑆤𑆱𑆴 𑆱𑆠𑆠𑆁 𑆃𑆨𑆴𑆔𑆾𑆰𑆟𑆳𑆩𑆼𑆤𑆳𑆁 𑆤𑆴𑆣𑆳𑆪, 𑆍𑆠𑆼𑆰𑆳𑆁 𑆃𑆣𑆴𑆑𑆳𑆫𑆳𑆟𑆳𑆁𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆳𑆁 𑆖 𑆑𑆸𑆠𑆼 𑆱𑆩𑇀𑆩𑆳𑆤𑆁 𑆱𑆩𑆶𑆤𑇀𑆤𑆼𑆠𑆶𑆁 𑆯𑆴𑆑𑇀𑆰𑆳𑆣𑇀𑆪𑆳𑆥𑆤𑆳𑆫𑇀𑆡𑆁 𑆥𑇀𑆫𑆪𑆠𑆴𑆰𑇀𑆪𑆠𑆼, 𑆃𑆥𑆴 𑆖, 𑆱𑇀𑆮𑆵𑆪-𑆑𑇀𑆰𑆼𑆠𑇀𑆫𑆳𑆣𑆴𑆑𑆳𑆫𑆳𑆤𑇀𑆠𑆫𑇀𑆓𑆠𑆁 𑆑𑇀𑆰𑆼𑆠𑇀𑆫𑆮𑆳𑆱𑇀𑆠𑆮𑇀𑆪𑆼𑆰𑆶 𑆘𑆤𑆼𑆰𑆶 𑆱𑇀𑆮𑆼𑆰𑆶 𑆖 𑆱𑆢𑆱𑇀𑆪𑆢𑆼𑆯𑆼𑆰𑆶 𑆠𑆢𑆵𑆪𑆼𑆰𑆶 𑆘𑆤𑆼𑆰𑆶 𑆖 𑆱𑇀𑆮𑆵𑆪-𑆮𑆽𑆯𑇀𑆮𑆴𑆑-𑆥𑇀𑆫𑆨𑆳𑆮𑆴-𑆥𑆫𑆴𑆥𑆳𑆬𑆤𑆳𑆨𑇀𑆪𑆶𑆥𑆓𑆩𑆤𑆳𑆤𑆴 𑆱𑆁𑆫𑆑𑇀𑆰𑆴𑆠𑆶𑆁 𑆄𑆤𑇀𑆠𑆳𑆫𑆳𑆰𑇀𑆛𑇀𑆫𑆴𑆑𑆳𑆟𑆳𑆁 𑆫𑆳𑆰𑇀𑆛𑇀𑆫𑆴𑆑𑆳𑆟𑆳𑆚𑇀𑆖 𑆥𑇀𑆫𑆓𑆠𑆴𑆯𑆵𑆬𑆾𑆥𑆳𑆪𑆳𑆤𑆳𑆁 𑆖 𑆩𑆳𑆣𑇀𑆪𑆩𑆼𑆤 𑆥𑇀𑆫𑆪𑆠𑆴𑆰𑇀𑆪𑆠𑆼𑇅</para>
   </preamble>
   <article number="1"><title>𑆃𑆤𑆶𑆖𑇀𑆗𑆼𑆢𑆂 𑇑</title>
      <para>𑆱𑆫𑇀𑆮𑆼 𑆩𑆳𑆤𑆮𑆳𑆂 𑆱𑇀𑆮𑆠𑆤𑇀𑆠𑇀𑆫𑆳𑆂 𑆱𑆩𑆶𑆠𑇀𑆥𑆤𑇀𑆤𑆳𑆂 𑆮𑆫𑇀𑆠𑆤𑇀𑆠𑆼 𑆃𑆥𑆴 𑆖, 𑆓𑆿𑆫𑆮𑆢𑆸𑆯𑆳 𑆃𑆣𑆴𑆑𑆳𑆫𑆢𑆸𑆯𑆳 𑆖 𑆱𑆩𑆳𑆤𑆳𑆂 𑆍𑆮 𑆮𑆫𑇀𑆠𑆤𑇀𑆠𑆼𑇅 𑆍𑆠𑆼 𑆱𑆫𑇀𑆮𑆼 𑆖𑆼𑆠𑆤𑆳-𑆠𑆫𑇀𑆑-𑆯𑆑𑇀𑆠𑆴𑆨𑇀𑆪𑆳𑆁 𑆱𑆶𑆱𑆩𑇀𑆥𑆤𑇀𑆤𑆳𑆂 𑆱𑆤𑇀𑆠𑆴𑇅 𑆃𑆥𑆴 𑆖, 𑆱𑆫𑇀𑆮𑆼𑇁𑆥𑆴 𑆧𑆤𑇀𑆣𑆶𑆠𑇀𑆮-𑆨𑆳𑆮𑆤𑆪𑆳 𑆥𑆫𑆱𑇀𑆥𑆫𑆁 𑆮𑇀𑆪𑆮𑆲𑆫𑆤𑇀𑆠𑆶𑇅</para>
   </article>
   <article number="2"><title>𑆃𑆤𑆶𑆖𑇀𑆗𑆼𑆢𑆂 𑇒</title>
      <para>𑆃𑆱𑇀𑆪𑆳𑆁 𑆃𑆨𑆴𑆔𑆾𑆰𑆟𑆳𑆪𑆳𑆁 𑆤𑆴𑆫𑇀𑆢𑆴𑆰𑇀𑆛𑆳𑆂 𑆱𑆫𑇀𑆮𑆼𑇁𑆥𑆴 𑆃𑆣𑆴𑆑𑆳𑆫𑆳𑆂 𑆱𑆫𑇀𑆮𑆳𑆟𑇀𑆪𑆥𑆴 𑆖 𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆴, 𑆮𑆴𑆤𑆽𑆮 𑆘𑆳𑆠𑆴-𑆮𑆫𑇀𑆟-𑆬𑆴𑆁𑆓-𑆨𑆳𑆰𑆳-𑆣𑆫𑇀𑆩-𑆫𑆳𑆘𑆤𑆵𑆠𑆴𑆑-𑆠𑆢𑆴𑆠𑆫-𑆩𑆤𑇀𑆠𑆮𑇀𑆪𑆳𑆢𑆴-𑆨𑆼𑆢𑆩𑇀, 𑆫𑆳𑆰𑇀𑆛𑇀𑆫𑆴𑆪𑆁 𑆱𑆳𑆩𑆳𑆘𑆴𑆑𑆳𑆣𑆳𑆫𑆁 𑆱𑆩𑇀𑆥𑆘𑇀𑆘𑆤𑇀𑆩-𑆠𑆢𑆴𑆠𑆫 𑆱𑇀𑆠𑆫𑆚𑇀𑆖 𑆃𑆮𑆴𑆓𑆟𑆪𑇀𑆪, 𑆃𑆣𑆴𑆓𑆤𑇀𑆠𑆶𑆁 𑆱𑆫𑇀𑆮𑆾𑇁𑆥𑆴 𑆘𑆤𑆂 𑆥𑇀𑆫𑆨𑆮𑆠𑆴𑇅</para>
      <para>𑆍𑆠𑆢𑆠𑆴𑆫𑆴𑆑𑇀𑆠𑆩𑇀, 𑆑𑆱𑇀𑆪𑆳𑆯𑇀𑆖𑆴𑆢𑆥𑆴 𑆥𑇀𑆫𑆨𑆶𑆱𑆠𑇀𑆠𑆳𑆪𑆳𑆂 𑆤𑆴𑆪𑆩𑆤𑆳𑆤𑇀𑆠𑆫𑇀𑆓𑆠𑆩𑇀, 𑆱𑇀𑆮𑆳𑆣𑆵𑆤𑆱𑇀𑆪 𑆄𑆠𑇀𑆩𑆥𑇀𑆫𑆯𑆳𑆱𑆤𑆼𑆠𑆫-𑆠𑆤𑇀𑆠𑇀𑆫𑆱𑇀𑆪, 𑆤𑇀𑆪𑆳𑆱𑆴𑆠𑆤𑇀𑆠𑇀𑆫𑆱𑇀𑆪 𑆮𑆳 𑆮𑆳𑆱𑇀𑆠𑆮𑇀𑆪𑆱𑇀𑆪 𑆥𑇀𑆫𑆢𑆼𑆯𑆱𑇀𑆪 𑆢𑆼𑆯𑆱𑇀𑆪 𑆮𑆳 𑆫𑆳𑆘𑆤𑆵𑆠𑆴𑆑-𑆱𑆵𑆩𑆳-𑆤𑆴𑆧𑆤𑇀𑆣𑆤𑆳𑆤𑇀𑆠𑆳𑆫𑆳𑆰𑇀𑆛𑇀𑆫𑆴𑆑-𑆱𑇀𑆠𑆫𑆳𑆣𑆳𑆫𑆼𑆟 𑆤 𑆑𑆾𑇁𑆥𑆴 𑆨𑆼𑆢𑆾 𑆮𑆴𑆣𑆳𑆱𑇀𑆪𑆠𑆼𑇅</para>
   </article>
   <article number="3"><title>𑆃𑆤𑆶𑆖𑇀𑆗𑆼𑆢𑆂 𑇓</title>
      <para>𑆱𑆫𑇀𑆮𑆾𑇁𑆥𑆴 𑆘𑆤𑆂 𑆘𑆵𑆮𑆤-𑆱𑇀𑆮𑆳𑆠𑆤𑇀𑆠𑇀𑆫𑇀𑆪-𑆱𑆶𑆫𑆑𑇀𑆰𑆳𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅</para>
   </article>
   <article number="4"><title>𑆃𑆤𑆶𑆖𑇀𑆗𑆼𑆢𑆂 𑇔</title>
      <para>𑆤 𑆑𑆩𑆥𑆴 𑆘𑆤𑆁 𑆢𑆳𑆱𑆠𑇀𑆮𑆼𑆤 𑆥𑆫𑆳𑆣𑆵𑆤𑆠𑇀𑆮𑆼𑆤 𑆮𑆳 𑆣𑆳𑆫𑆪𑆴𑆠𑆶𑆁 𑆃𑆤𑆶𑆘𑇀𑆚𑆳𑆱𑇀𑆪𑆠𑆼𑇅 𑆃𑆥𑆴 𑆖 𑆢𑆳𑆱𑆮𑇀𑆪𑆳𑆥𑆳𑆫𑆂 𑆥𑆷𑆫𑇀𑆟𑆫𑆷𑆥𑆼𑆟 𑆥𑇀𑆫𑆠𑆴𑆰𑆴𑆢𑇀𑆣𑆂 𑆱𑇀𑆡𑆳𑆱𑇀𑆪𑆠𑆴𑇅</para>
   </article>
   <article number="5"><title>𑆃𑆤𑆶𑆖𑇀𑆗𑆼𑆢𑆂 𑇕</title>
      <para>𑆤 𑆑𑆩𑆥𑆴 𑆘𑆤𑆁 𑆮𑆴𑆫𑆶𑆣𑇀𑆪 𑆃𑆮𑆩𑆳𑆤𑆤𑆳𑆠𑇀𑆩𑆑𑆁 𑆮𑇀𑆪𑆮𑆲𑆳𑆫𑆁 𑆢𑆟𑇀𑆝𑆁 𑆮𑆳 𑆑𑇀𑆫𑆷𑆫𑆁 𑆃𑆩𑆳𑆤𑆮𑆵𑆪𑆁 𑆥𑇀𑆫𑆠𑆾𑆢𑆤𑆁 𑆮𑆳 𑆥𑇀𑆫𑆮𑆫𑇀𑆠𑆪𑆴𑆠𑆶𑆁 𑆃𑆤𑆶𑆘𑇀𑆚𑆳𑆱𑇀𑆪𑆠𑆼𑇅</para>
   </article>
   <article number="6"><title>𑆃𑆤𑆶𑆖𑇀𑆗𑆼𑆢𑆂 𑇖</title>
      <para>𑆮𑆴𑆣𑆼𑆂 𑆱𑆩𑆑𑇀𑆰𑆁 𑆱𑆫𑇀𑆮𑆾𑇁𑆥𑆴 𑆘𑆤𑆂 𑆱𑆫𑇀𑆮𑆠𑇀𑆫 𑆃𑆨𑆴𑆘𑇀𑆚𑆳𑆠𑆶𑆁 𑆃𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅</para>
   </article>
   <article number="7"><title>𑆃𑆤𑆶𑆖𑇀𑆗𑆼𑆢𑆂 𑇗</title>
      <para>𑆮𑆴𑆣𑆼𑆂 𑆱𑆩𑆑𑇀𑆰𑆁 𑆱𑆫𑇀𑆮𑆼𑇁𑆥𑆴 𑆠𑆶𑆬𑇀𑆪𑆳𑆂 𑆱𑆩𑆳𑆤𑆳𑆯𑇀𑆖 𑆮𑆫𑇀𑆠𑆤𑇀𑆠𑆼𑇅 𑆃𑆥𑆴 𑆖 𑆮𑆴𑆤𑆽𑆮 𑆑𑆩𑆥𑆴 𑆨𑆼𑆢𑆁 𑆮𑆴𑆣𑆼𑆂 𑆠𑆶𑆬𑇀𑆪𑆁 𑆱𑆁𑆫𑆑𑇀𑆰𑆟𑆩𑆮𑆳𑆥𑇀𑆠𑆶𑆁 𑆃𑆫𑇀𑆲𑆤𑇀𑆠𑆴𑇅 𑆃𑆱𑇀𑆪𑆳𑆂 𑆃𑆨𑆴𑆔𑆾𑆰𑆟𑆳𑆪𑆳𑆂 𑆇𑆬𑇀𑆬𑆁𑆔𑆤𑆼 𑆑𑆩𑆥𑆴 𑆨𑆼𑆢𑆁, 𑆍𑆠𑆳𑆢𑆸𑆓𑇀𑆨𑆼𑆢𑆁 𑆮𑆳 𑆃𑆨𑆴𑆬𑆑𑇀𑆰𑇀𑆪 𑆑𑆳𑆩𑆥𑆴 𑆖𑆼𑆰𑇀𑆛𑆳𑆁 𑆮𑆴𑆫𑆶𑆣𑇀𑆪 𑆱𑆩𑆳𑆤-𑆱𑆁𑆫𑆑𑇀𑆰𑆟𑆳𑆫𑇀𑆲𑆳𑆂 𑆱𑆫𑇀𑆮𑆼𑇁𑆥𑆴 𑆮𑆫𑇀𑆠𑆤𑇀𑆠𑆼𑇅</para>
   </article>
   <article number="8"><title>𑆃𑆤𑆶𑆖𑇀𑆗𑆼𑆢𑆂 𑇘</title>
      <para>𑆮𑆴𑆣𑆴𑆤𑆳 𑆱𑆁𑆮𑆴𑆣𑆳𑆤𑆼𑆤 𑆮𑆳 𑆥𑇀𑆫𑆢𑆠𑇀𑆠𑆳𑆤𑆳𑆁 𑆩𑆿𑆬𑆴𑆑𑆳𑆣𑆴𑆑𑆳𑆫𑆳𑆟𑆳𑆩𑆶𑆬𑇀𑆬𑆁𑆔𑆤-𑆑𑆳𑆫𑇀𑆪𑆳𑆟𑆳𑆁 𑆑𑆸𑆠𑆼, 𑆪𑆾𑆓𑇀𑆪𑆽𑆂 𑆫𑆳𑆰𑇀𑆛𑇀𑆫𑆴𑆪-𑆤𑇀𑆪𑆳𑆪𑆥𑆵𑆜𑆽𑆂 𑆱𑆁𑆱𑇀𑆠𑆶𑆠𑆳𑆤𑆳𑆁 𑆥𑇀𑆫𑆨𑆳𑆮𑆴𑆤𑆳𑆁 𑆱𑆩𑆶𑆥𑆳𑆪𑆳𑆤𑆳𑆁 𑆥𑇀𑆫𑆪𑆾𑆓𑆳𑆫𑇀𑆲𑆾 𑆲𑆴 𑆱𑆫𑇀𑆮𑆾 𑆘𑆤𑆾𑇁𑆱𑇀𑆠𑆴𑇅</para>
   </article>
   <article number="9"><title>𑆃𑆤𑆶𑆖𑇀𑆗𑆼𑆢𑆂 𑇙</title>
      <para>𑆤 𑆑𑆾𑇁𑆥𑆴 𑆘𑆤𑆂 𑆱𑇀𑆮𑆼𑆖𑇀𑆗𑆪𑆳 𑆤𑆴𑆓𑇀𑆫𑆲𑆵𑆠𑆶𑆁, 𑆣𑆫𑇀𑆠𑆶𑆁, 𑆤𑆴𑆰𑇀𑆑𑆳𑆱𑆪𑆴𑆠𑆶𑆁 𑆮𑆳 𑆃𑆤𑆶𑆘𑇀𑆚𑆳𑆱𑇀𑆪𑆠𑆼𑇅</para>
   </article>
   <article number="10"><title>𑆃𑆤𑆶𑆖𑇀𑆗𑆼𑆢𑆂 𑇑𑇐</title>
      <para>𑆱𑆫𑇀𑆮𑆾𑇁𑆥𑆴 𑆘𑆤𑆂, 𑆱𑇀𑆮𑆁 𑆮𑆴𑆫𑆶𑆣𑇀𑆪 𑆥𑇀𑆫𑆮𑆫𑇀𑆠𑇀𑆠𑆴𑆠𑆱𑇀𑆪 𑆑𑆱𑇀𑆪𑆳𑆥𑆴 𑆄𑆥𑆫𑆳𑆣𑆴𑆑𑆳𑆑𑇀𑆰𑆼𑆥𑆱𑇀𑆪, 𑆱𑇀𑆮𑆵𑆪𑆳𑆣𑆴𑆑𑆳𑆫𑆳𑆟𑆳𑆁 𑆢𑆳𑆪𑆴𑆠𑇀𑆮𑆳𑆤𑆳𑆁 𑆖, 𑆮𑆴𑆤𑆴𑆫𑇀𑆣𑆳𑆫𑆟𑆱𑇀𑆪 𑆖 𑆑𑆸𑆠𑆼, 𑆱𑇀𑆮𑆳𑆣𑆵𑆤𑆼𑆤 𑆤𑆴𑆰𑇀𑆥𑆑𑇀𑆰𑆼𑆟 𑆖 𑆤𑇀𑆪𑆳𑆪𑆥𑆵𑆜𑆼𑆤 𑆮𑆴𑆣𑆵𑆪𑆩𑆳𑆤𑆱𑇀𑆪 𑆱𑆩𑆶𑆖𑆴𑆠𑆱𑇀𑆪 𑆱𑆳𑆫𑇀𑆮𑆘𑆤𑆴𑆑𑆱𑇀𑆪 𑆯𑇀𑆫𑆮𑆟𑆱𑇀𑆪 𑆖 𑆑𑆸𑆠𑆼 𑆱𑆫𑇀𑆮𑆾𑇁𑆥𑆴 𑆘𑆤𑆂 𑆥𑆷𑆫𑇀𑆟𑆳𑆁 𑆱𑆩𑆳𑆤𑆠𑆳𑆁 𑆣𑆳𑆫𑆪𑆠𑆴𑇅</para>
   </article>
   <article number="11"><title>𑆃𑆤𑆶𑆖𑇀𑆗𑆼𑆢𑆂 𑇑𑇑</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆩𑆥𑆴 𑆘𑆤𑆂, 𑆮𑆴𑆣𑆼𑆫𑆤𑆶𑆱𑆳𑆫𑆼𑆟 𑆪𑆳𑆮𑆢𑆮𑆣𑆴 𑆱𑆳𑆫𑇀𑆮𑆘𑆤𑆴𑆑𑆳𑆨𑆴𑆪𑆾𑆓-𑆥𑇀𑆫𑆑𑆫𑆟𑆼 𑆥𑇀𑆫𑆩𑆶𑆒𑆳𑆥𑆫𑆳𑆣-𑆱𑆴𑆢𑇀𑆣𑆴𑆁 𑆤𑆽𑆮 𑆨𑆘𑆠𑆼, 𑆠𑆳𑆮𑆠𑇀𑆥𑆫𑇀𑆪𑆤𑇀𑆠𑆁 𑆤𑆴𑆫𑇀𑆢𑆶𑆰𑇀𑆛𑆂 𑆅𑆠𑇀𑆪𑆳𑆩𑆁𑆱𑇀𑆪𑆠𑆼𑇅 𑆃𑆥𑆴 𑆖, 𑆱𑇀𑆮𑆵𑆪-𑆥𑇀𑆫𑆠𑆴𑆫𑆑𑇀𑆰𑆳𑆫𑇀𑆡𑆁 𑆠𑆼𑆤 𑆘𑆤𑆼𑆤 𑆱𑆫𑇀𑆮𑆩𑆥𑆴 𑆄𑆮𑆯𑇀𑆪𑆑-𑆥𑇀𑆫𑆠𑆴𑆨𑆷𑆠𑆴𑆘𑆳𑆠𑆁 𑆇𑆥𑆥𑆳𑆢𑆤𑆵𑆪𑆁 𑆮𑆫𑇀𑆠𑆠𑆼𑇅</para>
         </listitem>
         <listitem tag="(२)"><para>𑆄𑆤𑇀𑆠𑆳𑆫𑆳𑆰𑇀𑆛𑇀𑆫𑆴𑆑𑆱𑇀𑆪 𑆫𑆳𑆰𑇀𑆛𑇀𑆫𑆴𑆑𑆱𑇀𑆪 𑆖 𑆮𑆴𑆣𑆼𑆫𑆤𑇀𑆠𑆫𑇀𑆓𑆠𑆩𑇀 𑆥𑇀𑆫𑆩𑆶𑆒𑆳𑆥𑆫𑆳𑆣-𑆤𑆴𑆰𑇀𑆥𑇀𑆫𑆨𑆳𑆮𑆑𑆱𑇀𑆪 𑆑𑆱𑇀𑆪𑆳𑆥𑆴 𑆑𑆳𑆫𑇀𑆪𑆱𑇀𑆪 𑆑𑆳𑆫𑆟𑆳𑆠𑇀 𑆤 𑆑𑆾𑇁𑆥𑆴 𑆥𑇀𑆫𑆩𑆶𑆒𑆳𑆥𑆫𑆳𑆣𑆳𑆫𑇀𑆡𑆁 𑆃𑆥𑆫𑆳𑆣𑆵𑆠𑆴 𑆓𑆟𑆪𑆴𑆰𑇀𑆪𑆠𑆼𑇅 𑆤 𑆮𑆳, 𑆥𑇀𑆫𑆩𑆶𑆒𑆳𑆥𑆫𑆳𑆣-𑆑𑆳𑆬𑆼 𑆥𑇀𑆫𑆮𑆫𑇀𑆠𑆤𑆵𑆪-𑆢𑆟𑇀𑆝-𑆢𑆳𑆤𑆳𑆠𑇀 𑆤𑆳𑆣𑆴𑆑𑆠𑆫𑆾 𑆢𑆟𑇀𑆝𑆂 𑆑𑆱𑇀𑆩𑆴𑆁𑆯𑇀𑆖𑆴𑆢𑆥𑆴 𑆥𑇀𑆫𑆮𑆫𑇀𑆠𑆤𑆵𑆪𑆾 𑆨𑆮𑆴𑆠𑆳𑇅</para>
         </listitem>
      </orderedlist>
   </article>
   <article number="12"><title>𑆃𑆤𑆶𑆖𑇀𑆗𑆼𑆢𑆂 𑇑𑇒</title>
      <para>𑆤 𑆑𑆱𑇀𑆪𑆳𑆥𑆴 𑆮𑇀𑆪𑆑𑇀𑆠𑆴𑆓𑆠𑆼 𑆥𑆳𑆫𑆴𑆮𑆳𑆫𑆴𑆑𑆼 𑆖 𑆘𑆵𑆮𑆤𑆼, 𑆓𑆸𑆲𑆼, 𑆥𑆠𑇀𑆫𑆮𑇀𑆪𑆮𑆲𑆳𑆫𑆼 𑆖 𑆱𑇀𑆮𑆼𑆖𑇀𑆗𑆪𑆳 𑆲𑆱𑇀𑆠𑆑𑇀𑆰𑆼𑆥𑆾𑇁𑆤𑆶𑆘𑇀𑆚𑆳𑆱𑇀𑆪𑆠𑆼, 𑆤 𑆮𑆳 𑆑𑆱𑇀𑆪𑆳𑆥𑆴 𑆒𑇀𑆪𑆳𑆠𑆴𑆁 𑆱𑆩𑇀𑆩𑆳𑆤𑆁 𑆮𑆳𑆑𑇀𑆫𑆳𑆤𑇀𑆠𑆶𑆁 𑆑𑆾𑇁𑆥𑆴 𑆯𑆑𑇀𑆰𑇀𑆪𑆠𑆴𑇅 𑆍𑆠𑆳𑆲𑆑𑇀-𑆲𑆱𑇀𑆠𑆑𑇀𑆰𑆼𑆥𑆳𑆑𑇀𑆫𑆩𑆟𑆳𑆤𑆴 𑆮𑆴𑆫𑆶𑆣𑇀𑆪 𑆥𑇀𑆫𑆠𑇀𑆪𑆼𑆑𑆩𑆥𑆴-𑆘𑆤𑆂 𑆮𑆴𑆣𑆴-𑆱𑆁𑆫𑆑𑇀𑆰𑆟𑆁 𑆱𑆁𑆣𑆠𑇀𑆠𑆼𑇅</para>
   </article>
   <article number="13"><title>𑆃𑆤𑆶𑆖𑇀𑆗𑆼𑆢𑆂 𑇑𑇓</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆩𑆥𑆴 𑆫𑆳𑆰𑇀𑆛𑇀𑆫𑆱𑇀𑆪 𑆱𑆵𑆩𑇀𑆤𑆴 𑆄𑆮𑆳𑆱𑆱𑇀𑆪 𑆓𑆩𑆤𑆳𑆓𑆩𑆤𑆱𑇀𑆪 𑆖𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆣𑆴𑆑𑆳𑆫𑆁 𑆥𑇀𑆫𑆠𑇀𑆪𑆼𑆑𑆩𑆥𑆴 𑆘𑆤𑆂 𑆱𑆁𑆣𑆳𑆫𑆪𑆠𑆴𑇅</para>
         </listitem>
         <listitem tag="(२)"><para>𑆱𑇀𑆮𑆢𑆼𑆯𑆾𑆥𑆼𑆠𑆁 𑆑𑆩𑆥𑆴 𑆢𑆼𑆯𑆁 𑆠𑇀𑆪𑆑𑇀𑆠𑆶𑆁 𑆱𑇀𑆮𑆢𑆼𑆯𑆁 𑆖 𑆥𑇀𑆫𑆠𑇀𑆪𑆳𑆓𑆤𑇀𑆠𑆶𑆁 𑆥𑇀𑆫𑆠𑇀𑆪𑆼𑆑𑆩𑆥𑆴 𑆃𑆣𑆴𑆑𑆸𑆠𑆾𑇁𑆱𑇀𑆠𑆴𑇅</para>
         </listitem>
      </orderedlist>
   </article>
   <article number="14"><title>𑆃𑆤𑆶𑆖𑇀𑆗𑆼𑆢𑆂 𑇑𑇔</title>
      <orderedlist><listitem tag="(१)"><para>𑆇𑆥𑆢𑇀𑆫𑆮𑆼𑆨𑇀𑆪𑆾 𑆫𑆑𑇀𑆰𑆴𑆠𑆶𑆁 𑆃𑆤𑇀𑆪𑆢𑆼𑆯𑆼𑆰𑆶 𑆯𑆫𑆟𑆩𑆣𑆴𑆓𑆤𑇀𑆠𑆶𑆁 𑆥𑇀𑆫𑆠𑇀𑆪𑆼𑆑𑆩𑆥𑆴 𑆃𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅</para>
         </listitem>
         <listitem tag="(२)"><para>𑆱𑆁𑆪𑆶𑆑𑇀𑆠𑆫𑆳𑆰𑇀𑆛𑇀𑆫𑆱𑆁𑆔𑆱𑇀𑆪 𑆱𑆴𑆢𑇀𑆣𑆳𑆤𑇀𑆠𑆳𑆤𑆳𑆁 𑆇𑆢𑇀𑆢𑆼𑆯𑇀𑆪𑆳𑆤𑆳𑆁 𑆖 𑆥𑇀𑆫𑆠𑆴𑆑𑆷𑆬𑆑𑆳𑆫𑇀𑆪𑆼𑆨𑇀𑆪𑆂 𑆫𑆳𑆘𑆤𑆵𑆠𑆴𑆑𑆼𑆠𑆫𑆳𑆥𑆫𑆳𑆣𑆼𑆨𑇀𑆪𑆯𑇀𑆖 𑆱𑆩𑆶𑆠𑇀𑆠𑇀𑆡𑆴𑆠𑆼𑆰𑆶 𑆮𑆳𑆱𑇀𑆠𑆮𑆴𑆑𑆳𑆨𑆴𑆪𑆾𑆓-𑆥𑇀𑆫𑆑𑆫𑆟𑆼𑆰𑆶 𑆃𑆣𑆴𑆑𑆳𑆫𑆾𑇁𑆪𑆁 𑆤𑆽𑆮 𑆥𑇀𑆫𑆨𑆮𑆴𑆠𑆳𑇅</para>
         </listitem>
      </orderedlist>
   </article>
   <article number="15"><title>𑆃𑆤𑆶𑆖𑇀𑆗𑆼𑆢𑆂 𑇑𑇕</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆩𑆥𑆴 𑆫𑆳𑆰𑇀𑆛𑇀𑆫𑆴𑆪𑆠𑆳𑆪𑆳𑆂 𑆃𑆣𑆴𑆑𑆳𑆫𑆁 𑆣𑆳𑆫𑆪𑆠𑆴𑇅</para>
         </listitem>
         <listitem tag="(२)"><para>𑆤 𑆑𑆾𑇁𑆥𑆴 𑆱𑇀𑆮𑆼𑆖𑇀𑆗𑆪𑆳 𑆱𑇀𑆮𑆵𑆪𑆫𑆳𑆰𑇀𑆛𑇀𑆫𑆴𑆪𑆠𑆳𑆠𑆾 𑆮𑆚𑇀𑆖𑆴𑆠𑆂 𑆱𑇀𑆪𑆳𑆠𑇀, 𑆤 𑆮𑆳 𑆱𑇀𑆮𑆵𑆪-𑆫𑆳𑆰𑇀𑆛𑇀𑆫𑆴𑆪𑆠𑆳-𑆥𑆫𑆴𑆮𑆫𑇀𑆠𑆤𑆳𑆣𑆴𑆑𑆳𑆫𑆳𑆠𑇀 𑆥𑇀𑆫𑆠𑇀𑆪𑆳𑆒𑇀𑆪𑆳𑆠𑆾 𑆨𑆮𑆼𑆠𑇀𑇅</para>
         </listitem>
      </orderedlist>
   </article>
   <article number="16"><title>𑆃𑆤𑆶𑆖𑇀𑆗𑆼𑆢𑆂 𑇑𑇖</title>
      <orderedlist><listitem tag="(१)"><para>𑆘𑆳𑆠𑆴-𑆣𑆫𑇀𑆩-𑆫𑆳𑆰𑇀𑆛𑇀𑆫𑆴𑆪𑆠𑆳-𑆤𑆴𑆪𑆩𑆤𑆁 𑆮𑆴𑆤𑆽𑆮 𑆥𑆷𑆫𑇀𑆟-𑆮𑆪𑆱𑇀𑆑𑆳𑆂 𑆱𑇀𑆠𑇀𑆫𑆵-𑆥𑆶𑆫𑆶𑆰𑆳𑆂, 𑆥𑆫𑆴𑆮𑆳𑆫𑆁 𑆥𑇀𑆫𑆠𑆴𑆰𑇀𑆜𑆳𑆥𑆪𑆴𑆠𑆶𑆁 𑆮𑆴𑆮𑆳𑆲𑆳𑆣𑆴𑆑𑆳𑆫𑆮𑆤𑇀𑆠𑆾 𑆮𑆫𑇀𑆠𑇀𑆠𑆤𑇀𑆠𑆼𑇅</para>
         </listitem>
         <listitem tag="(२)"><para>𑆮𑆴𑆮𑆳𑆲𑆳𑆫𑇀𑆡𑆁, 𑆮𑆴𑆮𑆳𑆲𑆳𑆮𑆱𑆫𑆼, 𑆮𑆴𑆮𑆳𑆲-𑆮𑆴𑆖𑇀𑆗𑆼𑆢𑆼 𑆮𑆳 𑆠𑆼 𑆱𑆩𑆳𑆤𑆳𑆣𑆴𑆑𑆳𑆫𑆳𑆤𑇀 𑆱𑆁𑆣𑆳𑆫𑆪𑆤𑇀𑆠𑆴𑇅</para>
         </listitem>
         <listitem tag="(३)"><para>𑆮𑆴𑆮𑆳𑆲𑆼𑆖𑇀𑆗𑆶𑆑𑆳𑆤𑆳𑆁 𑆥𑆷𑆫𑇀𑆟-𑆱𑇀𑆮𑆠𑆤𑇀𑆠𑇀𑆫-𑆱𑆲𑆩𑆠𑇀𑆪𑆽𑆮 𑆮𑆴𑆮𑆳𑆲-𑆱𑆁𑆱𑇀𑆑𑆳𑆫𑆂 𑆃𑆤𑆶𑆰𑇀𑆜𑆼𑆪𑆾𑇁𑆱𑇀𑆠𑆴𑇅𑆥𑆫𑆴𑆮𑆳𑆫𑆱𑇀𑆠𑆶, 𑆱𑆩𑆳𑆘𑆱𑇀𑆪 𑆱𑇀𑆮𑆳𑆨𑆳𑆮𑆴𑆑𑆾 𑆩𑆿𑆬𑆴𑆑𑆯𑇀𑆖 𑆮𑆫𑇀𑆓𑆵𑆪𑆽𑆑𑆳𑆁𑆯𑆾 𑆮𑆫𑇀𑆠𑆠𑆼, 𑆃𑆥𑆴 𑆖𑆳𑆪𑆁 𑆱𑆩𑆳𑆘𑆼𑆤 𑆫𑆳𑆰𑇀𑆛𑇀𑆫𑆼𑆟 𑆮𑆳 𑆱𑆁𑆫𑆑𑇀𑆰𑆟𑆵𑆪𑆾𑇁𑆱𑇀𑆠𑆴𑇅</para>
         </listitem>
      </orderedlist>
   </article>
   <article number="17"><title>𑆃𑆤𑆶𑆖𑇀𑆗𑆼𑆢𑆂 𑇑𑇗</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆩𑆥𑆴 𑆃𑆤𑇀𑆪𑆼𑆰𑆳𑆁 𑆱𑆲𑆪𑆾𑆓-𑆥𑆶𑆫𑆱𑇀𑆱𑆫𑆁 𑆍𑆑𑆳𑆑𑆴 𑆍𑆮 𑆮𑆳 𑆱𑆩𑇀𑆥𑆠𑇀𑆱𑆁𑆣𑆳𑆫𑆟-𑆱𑇀𑆮𑆳𑆩𑆴𑆠𑇀𑆮𑆳𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅</para>
         </listitem>
         <listitem tag="(२)"><para>𑆤 𑆑𑆾𑇁𑆥𑆴 𑆱𑇀𑆮𑆼𑆖𑇀𑆗𑆪𑆳 𑆱𑇀𑆮𑆵𑆪𑆱𑆁𑆥𑆠𑇀𑆱𑇀𑆮𑆳𑆩𑆴𑆠𑇀𑆮𑆳𑆣𑆴𑆑𑆳𑆫𑆳𑆠𑇀 𑆮𑆚𑇀𑆖𑆴𑆠𑆾 𑆨𑆮𑆼𑆠𑇀𑇅</para>
         </listitem>
      </orderedlist>
   </article>
   <article number="18"><title>𑆃𑆤𑆶𑆖𑇀𑆗𑆼𑆢𑆂 𑇑𑇘</title>
      <para>𑆥𑇀𑆫𑆠𑇀𑆪𑆼𑆑𑆩𑆥𑆴 𑆮𑆴𑆖𑆳𑆫𑆳𑆟𑆳𑆁 𑆖𑆼𑆠𑆤𑆳𑆪𑆳𑆂 𑆣𑆫𑇀𑆩𑆱𑇀𑆪 𑆖𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅 𑆃𑆱𑇀𑆩𑆴𑆤𑇀 𑆃𑆣𑆴𑆑𑆳𑆫𑆼, 𑆱𑇀𑆮𑆵𑆪𑆁 𑆣𑆫𑇀𑆩𑆁 𑆮𑆴𑆯𑇀𑆮𑆳𑆱𑆁 𑆮𑆳 𑆯𑆴𑆑𑇀𑆰𑆪𑆴𑆠𑆶𑆁 𑆃𑆨𑇀𑆪𑆱𑇀𑆠𑆶𑆁 𑆃𑆫𑇀𑆖𑆴𑆠𑆶𑆁 𑆥𑆫𑆴𑆥𑆳𑆬𑆪𑆴𑆠𑆶𑆁 𑆮𑆳, 𑆮𑆽𑆪𑆑𑇀𑆠𑆴𑆑𑆼 𑆱𑆳𑆩𑆳𑆘𑆴𑆑𑆼 𑆖 𑆘𑆵𑆮𑆤𑆼, 𑆃𑆤𑇀𑆪𑆽𑆯𑇀𑆖 𑆱𑆲 𑆱𑆳𑆩𑆶𑆢𑆳𑆪𑆴𑆑𑆘𑆵𑆮𑆤𑆼 𑆍𑆑𑆳𑆑𑆴𑆤𑆳 𑆮𑆳 𑆱𑇀𑆮𑆵𑆪𑆁 𑆣𑆫𑇀𑆩𑆁 𑆮𑆴𑆯𑇀𑆮𑆳𑆱𑆁𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆁 𑆖 𑆥𑆫𑆴𑆮𑆫𑇀𑆠𑆪𑆴𑆠𑆶𑆩𑆥𑆴 𑆥𑇀𑆫𑆠𑇀𑆪𑆼𑆑𑆁 𑆘𑆤𑆂 𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆁 𑆣𑆳𑆫𑆪𑆠𑆴𑇅</para>
   </article>
   <article number="19"><title>𑆃𑆤𑆶𑆖𑇀𑆗𑆼𑆢𑆂 𑇑𑇙</title>
      <para>𑆥𑇀𑆫𑆠𑇀𑆪𑆼𑆑𑆩𑆥𑆴 𑆩𑆤𑇀𑆠𑆮𑇀𑆪𑆳𑆨𑆴𑆮𑇀𑆪𑆑𑇀𑆠𑇀𑆪𑆾𑆂 𑆃𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅 𑆱𑆵𑆩𑆳𑆮𑇀𑆪𑆮𑆣𑆳𑆤𑆁 𑆃𑆮𑆴𑆓𑆟𑆪𑇀𑆪, 𑆑𑆼𑆤𑆳𑆥𑆴 𑆱𑆁𑆖𑆳𑆫-𑆩𑆳𑆣𑇀𑆪𑆩𑆼𑆤 𑆮𑆴𑆖𑆳𑆫𑆳𑆟𑆳𑆁 𑆱𑆷𑆖𑆤𑆳𑆤𑆳𑆁 𑆖 𑆄𑆢𑆳𑆤-𑆥𑇀𑆫𑆢𑆳𑆤𑆳𑆫𑇀𑆡𑆁 𑆮𑆴𑆤𑆽𑆮 𑆲𑆱𑇀𑆠𑆑𑇀𑆰𑆼𑆥𑆁 𑆑𑆴𑆯𑇀𑆖𑆢𑆥𑆴 𑆘𑆤𑆂, 𑆱𑇀𑆮𑆵𑆪-𑆩𑆤𑇀𑆠𑆮𑇀𑆪-𑆱𑆁𑆔𑆳𑆫𑆟𑆳𑆫𑇀𑆡𑆁 𑆃𑆣𑆴𑆑𑆳𑆫𑆼𑇁𑆱𑇀𑆩𑆴𑆤𑇀 𑆃𑆫𑇀𑆲𑆴𑆰𑇀𑆪𑆠𑆼𑇅</para>
   </article>
   <article number="20"><title>𑆃𑆤𑆶𑆖𑇀𑆗𑆼𑆢𑆂 𑇒𑇐</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆩𑆼𑆮 𑆘𑆤𑆂 𑆯𑆳𑆤𑇀𑆠𑆴𑆥𑆷𑆫𑇀𑆟𑆫𑆵𑆠𑇀𑆪𑆳 𑆱𑆩𑇀𑆩𑆴𑆬𑆴𑆠𑆶𑆁 𑆱𑆁𑆔𑆛𑆤𑆳𑆤𑆴 𑆖 𑆮𑆴𑆫𑆖𑆪𑆴𑆠𑆶𑆩𑆫𑇀𑆲𑆾 𑆮𑆫𑇀𑆠𑆠𑆼𑇅</para>
         </listitem>
         <listitem tag="(२)"><para>𑆑𑆼𑆤𑆖𑆴𑆢𑆥𑆴 𑆱𑆁𑆔𑆛𑆤𑆼𑆤 𑆱𑆲 𑆄𑆠𑇀𑆩𑆳𑆤𑆁 𑆱𑆁𑆪𑆾𑆘𑆪𑆴𑆠𑆶𑆁 𑆤 𑆑𑆾𑇁𑆥𑆴 𑆮𑆴𑆮𑆯𑆵𑆑𑆫𑇀𑆠𑆶𑆁 𑆯𑆑𑇀𑆪𑆠𑆼𑇅</para>
         </listitem>
      </orderedlist>
   </article>
   <article number="21"><title>𑆃𑆤𑆶𑆖𑇀𑆗𑆼𑆢𑆂 𑇒𑇑</title>
      <orderedlist><listitem tag="(१)"><para>𑆱𑇀𑆮𑆵𑆪𑆫𑆳𑆰𑇀𑆛𑇀𑆫𑆱𑇀𑆪 𑆥𑇀𑆫𑆯𑆳𑆱𑆤𑆼 𑆥𑇀𑆫𑆠𑇀𑆪𑆑𑇀𑆰𑆫𑆵𑆠𑇀𑆪𑆳 𑆃𑆡𑆮𑆳 𑆤𑆴𑆰𑇀𑆥𑆑𑇀𑆰𑆤𑆴𑆫𑇀𑆮𑆳𑆖𑆴𑆠-𑆥𑇀𑆫𑆠𑆴𑆤𑆴𑆣𑆴-𑆩𑆳𑆣𑇀𑆪𑆩𑆼𑆤 𑆥𑇀𑆫𑆠𑇀𑆪𑆼𑆑𑆁 𑆘𑆤𑆂 𑆱𑆲𑆨𑆳𑆓𑆴𑆨𑆮𑆴𑆠𑆶𑆩𑆫𑇀𑆲𑆠𑆴𑇅</para>
         </listitem>
         <listitem tag="(२)"><para>𑆥𑇀𑆫𑆠𑇀𑆪𑆼𑆑𑆁 𑆘𑆤𑆱𑇀𑆠𑆢𑆵𑆪𑆼 𑆫𑆳𑆰𑇀𑆛𑇀𑆫𑆼 𑆬𑆾𑆑𑆱𑆼𑆮𑆳𑆪𑆳𑆂 𑆠𑆶𑆬𑇀𑆪𑆩𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅</para>
         </listitem>
         <listitem tag="(३)"><para>𑆬𑆾𑆑𑆼𑆖𑇀𑆗𑆪𑆳 𑆥𑇀𑆫𑆯𑆳𑆱𑆤𑆳𑆣𑆴𑆑𑆳𑆫𑆾 𑆮𑆴𑆫𑆖𑆪𑆴𑆰𑇀𑆪𑆠𑆼; 𑆅𑆪𑆩𑆴𑆖𑇀𑆗𑆳 𑆑𑆳𑆬𑆧𑆢𑇀𑆣𑆽𑆂 𑆤𑆴𑆪𑆩𑆾𑆖𑆴𑆠𑆽𑆯𑇀𑆖 𑆤𑆴𑆫𑇀𑆮𑆳𑆖𑆤𑆽𑆂 𑆥𑇀𑆫𑆑𑆳𑆯𑇀𑆪𑆩𑇀 𑆄𑆓𑆤𑇀𑆠𑇀𑆫𑆵; 𑆅𑆩𑆳𑆤𑆴 𑆤𑆴𑆫𑇀𑆮𑆳𑆖𑆤𑆳𑆤𑆴 𑆖 𑆮𑆽𑆯𑇀𑆮𑆴𑆑𑆁 𑆠𑆶𑆬𑇀𑆪𑆁 𑆓𑆶𑆥𑇀𑆠𑆁 𑆩𑆠𑆢𑆳𑆤𑆼𑆤 𑆃𑆡𑆮𑆳 𑆠𑆶𑆬𑇀𑆪𑆩𑆼𑆮𑆼𑆠𑆫𑆼𑆟 𑆩𑆠𑆢𑆳𑆤𑆮𑆴𑆣𑆴𑆤𑆳 𑆨𑆮𑆴𑆠𑆳𑆫𑆂𑇅</para>
         </listitem>
      </orderedlist>
   </article>
   <article number="22"><title>𑆃𑆤𑆶𑆖𑇀𑆗𑆼𑆢𑆂 𑇒𑇒</title>
      <para>𑆥𑇀𑆫𑆠𑇀𑆪𑆼𑆑𑆩𑆼𑆮 𑆘𑆤𑆂, 𑆱𑆳𑆩𑆳𑆘𑆴𑆑𑆠𑇀𑆮𑆳𑆠𑇀, 𑆱𑆳𑆩𑆳𑆘𑆴𑆑-𑆱𑆶𑆫𑆑𑇀𑆰𑆳𑆪𑆳 𑆃𑆣𑆴𑆑𑆳𑆫𑆁 𑆱𑆤𑇀𑆣𑆳𑆫𑆪𑆠𑆴; 𑆃𑆱𑆿 𑆲𑆴 𑆫𑆳𑆰𑇀𑆛𑇀𑆫𑆴𑆪𑆥𑇀𑆫𑆪𑆳𑆱𑆼𑆤 𑆄𑆤𑇀𑆠𑆳𑆫𑆳𑆰𑇀𑆛𑇀𑆫𑆴𑆪𑆱𑆲𑆪𑆾𑆓𑆼 𑆤 𑆖 𑆥𑇀𑆫𑆠𑇀𑆪𑆼𑆑𑆁 𑆫𑆳𑆘𑇀𑆪𑆱𑇀𑆪 𑆱𑆁𑆔𑆛𑆤-𑆱𑆁𑆱𑆳𑆣𑆤𑆳𑆤𑆶𑆫𑆷𑆥𑆩𑇀, 𑆱𑇀𑆮𑆵𑆪𑆳𑆮𑆴𑆨𑆳𑆘𑇀𑆪𑆳𑆫𑇀𑆡𑆴𑆑-𑆱𑆳𑆩𑆳𑆘𑆴𑆑-𑆱𑆳𑆁𑆱𑇀𑆑𑆸𑆠𑆴𑆑𑆳𑆣𑆴𑆑𑆳𑆫𑆳𑆟𑆳𑆁 𑆥𑇀𑆫𑆠𑆴𑆰𑇀𑆜𑆳𑆪𑆽, 𑆱𑇀𑆮𑆵𑆪𑆮𑇀𑆪𑆑𑇀𑆠𑆴𑆠𑇀𑆮𑆱𑇀𑆪 𑆇𑆤𑇀𑆩𑆶𑆑𑇀𑆠 {𑆱𑆫𑇀𑆮𑆳𑆁𑆓𑆵𑆟} 𑆮𑆴𑆑𑆳𑆱𑆳𑆫𑇀𑆡𑆁 𑆖 𑆱𑆁𑆱𑆴𑆢𑇀𑆣𑆴𑆁 𑆃𑆫𑇀𑆲𑆠𑆴𑇅</para>
   </article>
   <article number="23"><title>𑆃𑆤𑆶𑆖𑇀𑆗𑆼𑆢𑆂 𑇒𑇓</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆩𑆥𑆴 𑆤𑆴𑆫𑇀𑆮𑆸𑆠𑇀𑆠𑆴𑆠𑆳𑆁 𑆮𑆴𑆫𑆶𑆣𑇀𑆪 𑆱𑆁𑆫𑆑𑇀𑆰𑆟𑆩𑆣𑆴𑆓𑆤𑇀𑆠𑆶𑆁, 𑆃𑆤𑆶𑆑𑆷𑆬-𑆑𑆳𑆫𑇀𑆪-𑆱𑇀𑆡𑆴𑆠𑆵𑆤𑆳𑆁 𑆤𑇀𑆪𑆳𑆪𑆵𑆑𑆫𑆟𑆩𑆮𑆳𑆥𑇀𑆠𑆶𑆁 𑆱𑇀𑆮𑆠𑆤𑇀𑆠𑇀𑆫-𑆮𑆸𑆠𑇀𑆠𑆴𑆠𑆳-𑆖𑆪𑆤𑆁 𑆮𑆴𑆣𑆳𑆠𑆶𑆁 𑆑𑆳𑆫𑇀𑆪𑆳𑆟𑆴 𑆖𑆳𑆤𑆶𑆰𑇀𑆜𑆳𑆠𑆶𑆁 𑆃𑆣𑆴𑆑𑆳𑆫𑆁 𑆣𑆠𑇀𑆠𑆼𑇅𑆥𑇀𑆫𑆠𑇀𑆪𑆼𑆑𑆩𑇀, 𑆮𑆴𑆤𑆽𑆮 𑆨𑆼𑆢𑆩𑇀, 𑆱𑆩-𑆑𑆳𑆫𑇀𑆪𑆳𑆫𑇀𑆡𑆩𑇀, 𑆱𑆩𑆳𑆤-𑆮𑆼𑆠𑆤𑆩𑆳𑆤𑆁 {𑆥𑆳𑆫𑆴𑆯𑇀𑆫𑆩𑆴𑆑𑆁} 𑆃𑆣𑆴𑆓𑆤𑇀𑆠𑆶𑆁 𑆃𑆣𑆴𑆑𑆸𑆠𑆾𑇁𑆱𑇀𑆠𑆴𑇅</para>
         </listitem>
         <listitem tag="(२)"><para>𑆑𑆳𑆫𑇀𑆪𑆤𑆴𑆫𑆠𑆂 𑆥𑇀𑆫𑆠𑇀𑆪𑆼𑆑𑆩𑆥𑆴 𑆘𑆤𑆂, 𑆱𑇀𑆮𑆱𑇀𑆪 𑆱𑇀𑆮𑆵𑆪-𑆥𑆫𑆴𑆮𑆳𑆫𑆱𑇀𑆪 𑆖 𑆩𑆳𑆤𑆮𑆵𑆪-𑆓𑆿𑆫𑆮-𑆪𑆶𑆠𑆱𑇀𑆪 𑆃𑆱𑇀𑆠𑆴𑆠𑇀𑆮𑆱𑇀𑆪 𑆱𑆁𑆫𑆑𑇀𑆰𑆟𑆳𑆫𑇀𑆡𑆁 𑆱𑆩𑆶𑆖𑆴𑆠𑆳𑆤𑆶𑆑𑆷𑆬-𑆥𑆳𑆫𑆴𑆯𑇀𑆫𑆩𑆴𑆑𑆳𑆢𑆳𑆤𑆱𑇀𑆪 𑆃𑆣𑆴𑆑𑆳𑆫𑆁 𑆣𑆳𑆫𑆪𑆠𑆴𑇅</para>
         </listitem>
         <listitem tag="(३)"><para>𑆄𑆮𑆯𑇀𑆪𑆑𑆼 𑆱𑆠𑆴 𑆖𑆳𑆱𑆿 𑆱𑆳𑆩𑆳𑆘𑆴𑆑-𑆱𑆁𑆫𑆑𑇀𑆰𑆟𑆱𑇀𑆪 𑆃𑆤𑇀𑆪𑆾𑆥𑆳𑆪𑆽𑆂 𑆍𑆠𑆠𑇀𑆥𑆷𑆫𑆪𑆴𑆠𑆶𑆁 𑆃𑆫𑇀𑆲𑆴𑆰𑇀𑆪𑆠𑆼𑇅</para>
         </listitem>
         <listitem tag="(४)"><para>𑆱𑇀𑆮𑆵𑆪𑆲𑆴𑆠𑆳𑆤𑆳𑆁 𑆱𑆁𑆫𑆑𑇀𑆰𑆟𑆳𑆫𑇀𑆡𑆁 𑆥𑇀𑆫𑆠𑇀𑆪𑆼𑆑𑆩𑇀 𑆯𑇀𑆫𑆩𑆴𑆑𑆱𑆁𑆔𑆛𑆤𑆽𑆂 𑆱𑆳𑆑𑆁 𑆄𑆠𑇀𑆩𑆳𑆤𑆁 𑆱𑆁𑆪𑆾𑆘𑆪𑆴𑆠𑆶𑆁 𑆍𑆠𑆳𑆢𑆸𑆑𑇀-𑆱𑆁𑆔𑆛𑆤𑆁 𑆮𑆳 𑆱𑆁𑆫𑆖𑆪𑆴𑆠𑆶𑆁 𑆃𑆣𑆴𑆑𑆸𑆠𑆾𑇁𑆱𑇀𑆠𑆴𑇅</para>
         </listitem>
      </orderedlist>
   </article>
   <article number="24"><title>𑆃𑆤𑆶𑆖𑇀𑆗𑆼𑆢𑆂 𑇒𑇔</title>
      <para>𑆑𑆳𑆫𑇀𑆪𑆲𑆾𑆫𑆳𑆟𑆳𑆁 𑆱𑆩𑆶𑆖𑆴𑆠-𑆤𑆴𑆪𑆩𑆤-𑆥𑆶𑆫𑆱𑇀𑆱𑆫𑆩𑇀, 𑆱𑆮𑆼𑆠𑆤𑆁 𑆖 𑆤𑆴𑆪𑆠𑆳𑆮𑆣𑆴𑆑𑆳𑆮𑆑𑆳𑆯𑆼𑆤 𑆱𑆲 𑆮𑆴𑆯𑇀𑆫𑆩𑆳𑆣𑆴𑆑𑆳𑆫𑆂 𑆥𑇀𑆫𑆠𑇀𑆪𑆑𑆱𑇀𑆩𑆽 𑆥𑇀𑆫𑆢𑆼𑆪𑆾𑇁𑆱𑇀𑆠𑆴𑇅</para>
   </article>
   <article number="25"><title>𑆃𑆤𑆶𑆖𑇀𑆗𑆼𑆢𑆂 𑇒𑇕</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆁 𑆘𑆤𑆂 𑆒𑆳𑆢𑇀𑆪-𑆮𑆱𑇀𑆠𑇀𑆫𑆳𑆮𑆳𑆱-𑆖𑆴𑆑𑆴𑆠𑇀𑆱𑆾𑆥𑆖𑆫𑇀𑆪𑆳𑆢𑆴𑆨𑆴𑆂, 𑆄𑆮𑆯𑇀𑆪𑆑-𑆱𑆳𑆩𑆳𑆘𑆴𑆑-𑆱𑆼𑆮𑆳𑆨𑆴𑆯𑇀𑆖 𑆱𑆲 𑆱𑇀𑆮𑆱𑇀𑆪 𑆱𑇀𑆮𑆵𑆪𑆥𑆫𑆴𑆮𑆳𑆫𑆱𑇀𑆪 𑆖 𑆃𑆤𑆳𑆩𑆪𑆠𑆳𑆪𑆽 𑆱𑇀𑆮𑆱𑇀𑆡𑆠𑆳𑆪𑆽 𑆖 𑆥𑆫𑇀𑆪𑆳𑆥𑇀𑆠𑆁 𑆘𑆵𑆮𑆤𑆱𑇀𑆠𑆫𑆁 𑆱𑆁𑆣𑆳𑆫𑆪𑆴𑆠𑆶𑆁 𑆃𑆣𑆴𑆑𑆸𑆠𑆾𑇁𑆱𑇀𑆠𑆴𑇅 𑆃𑆥𑆴 𑆖, 𑆤𑆴𑆪𑆤𑇀𑆠𑇀𑆫𑆟-𑆯𑆷𑆤𑇀𑆪𑆳𑆱𑆶 𑆥𑆫𑆴𑆱𑇀𑆡𑆴𑆠𑆴𑆰𑆶 𑆃𑆤𑇀𑆪𑆱𑇀𑆩𑆴𑆤𑇀 𑆘𑆵𑆮𑆑𑆾𑆥𑆳𑆫𑇀𑆘𑆤𑆳𑆨𑆳𑆮𑆼 𑆮𑆸𑆢𑇀𑆣𑆳𑆮𑆱𑇀𑆡𑆳𑆪𑆳𑆁, 𑆮𑆽𑆣𑆮𑇀𑆪𑆥𑇀𑆫𑆳𑆥𑇀𑆠𑆿, 𑆃𑆪𑆾𑆓𑇀𑆪𑆠𑆳𑆪𑆳𑆁, 𑆫𑆶𑆓𑇀𑆟𑆠𑆳𑆪𑆳𑆁 𑆤𑆴𑆫𑇀𑆮𑆸𑆠𑇀𑆠𑆴𑆠𑆳𑆪𑆳𑆁 𑆖 𑆱𑆠𑇀𑆪𑆳𑆩𑇀, 𑆥𑇀𑆫𑆠𑇀𑆪𑆼𑆑𑆩𑆥𑆴 𑆱𑆶𑆫𑆑𑇀𑆰𑆳𑆣𑆴𑆑𑆳𑆫𑆁 𑆱𑆤𑇀𑆣𑆳𑆫𑆪𑆠𑆴𑇅</para>
         </listitem>
         <listitem tag="(२)"><para>𑆩𑆳𑆠𑆸𑆠𑇀𑆮𑆱𑇀𑆪 𑆯𑆴𑆯𑆶𑆠𑇀𑆮𑆱𑇀𑆪 𑆖 𑆑𑆸𑆠𑆼 𑆮𑆴𑆯𑆴𑆰𑇀𑆛𑆱𑆳𑆲𑆳𑆪𑇀𑆪𑆾𑆥𑆖𑆫𑇀𑆪𑆳𑆘𑆳𑆠𑆁 𑆥𑇀𑆫𑆢𑆼𑆪𑆁 𑆨𑆮𑆴𑆠𑆳𑇅 𑆃𑆮𑆽𑆣𑆳𑆂 𑆮𑆽𑆣𑆳𑆯𑇀𑆖 𑆱𑆫𑇀𑆮𑆼𑇁𑆥𑆴 𑆧𑆳𑆬𑆳𑆂, 𑆱𑆩𑆳𑆤𑆁 𑆱𑆳𑆩𑆳𑆘𑆴𑆑𑆁 𑆱𑆁𑆫𑆑𑇀𑆰𑆟𑆁 𑆃𑆮𑆳𑆥𑇀𑆠𑆶𑆁 𑆃𑆫𑇀𑆲𑆴𑆰𑇀𑆪𑆤𑇀𑆠𑆴𑇅</para>
         </listitem>
      </orderedlist>
   </article>
   <article number="26"><title>𑆃𑆤𑆶𑆖𑇀𑆗𑆼𑆢𑆂 𑇒𑇖</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆩𑆥𑆴 𑆘𑆤𑆂 𑆯𑆴𑆑𑇀𑆰𑆳𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅 𑆥𑇀𑆫𑆳𑆡𑆩𑆴𑆑𑆼𑆰𑆶, 𑆩𑆿𑆬𑆴𑆑𑆱𑇀𑆠𑆫𑆼𑆰𑆶 𑆖 𑆯𑆴𑆑𑇀𑆰𑆳 𑆤𑆴𑆂𑆯𑆶𑆬𑇀𑆑𑆳 𑆮𑆫𑇀𑆠𑆴𑆠𑆳𑇅 𑆥𑇀𑆫𑆳𑆡𑆩𑆴𑆑𑆵 𑆯𑆴𑆑𑇀𑆰𑆳 𑆃𑆤𑆴𑆮𑆳𑆫𑇀𑆪𑆳 𑆨𑆮𑆴𑆠𑆳𑇅 𑆥𑇀𑆫𑆳𑆮𑆴𑆣𑆴𑆑𑆵 𑆮𑇀𑆪𑆳𑆮𑆱𑆳𑆪𑆴𑆑𑆵 𑆖 𑆯𑆴𑆑𑇀𑆰𑆳 𑆱𑆳𑆩𑆳𑆤𑇀𑆪𑆠𑆪𑆳 𑆇𑆥𑆥𑆳𑆢𑆪𑆴𑆰𑇀𑆪𑆠𑆼, 𑆇𑆖𑇀𑆖𑆠𑆫𑆯𑆴𑆑𑇀𑆰𑆳 𑆖, 𑆱𑆫𑇀𑆮𑆼𑆰𑆳𑆩𑆥𑆴 𑆑𑆸𑆠𑆼 𑆪𑆾𑆓𑇀𑆪𑆠𑆳𑆣𑆳𑆫𑆼𑆟 𑆱𑆩𑆳𑆤𑆫𑆷𑆥𑆼𑆟 𑆥𑇀𑆫𑆳𑆥𑇀𑆪𑆳 𑆨𑆮𑆴𑆠𑆳𑇅</para>
         </listitem>
         <listitem tag="(२)"><para>𑆯𑆴𑆑𑇀𑆰𑆽𑆰𑆳 𑆩𑆳𑆤𑆮𑆵𑆪 𑆮𑇀𑆪𑆑𑇀𑆠𑆴𑆠𑇀𑆮𑆱𑇀𑆪 𑆱𑆫𑇀𑆮𑆳𑆁𑆓𑆵𑆟-𑆮𑆴𑆑𑆳𑆱𑆁 𑆥𑇀𑆫𑆠𑆴 𑆤𑆴𑆫𑇀𑆢𑆴𑆰𑇀𑆛𑆳 𑆨𑆮𑆴𑆠𑆳 𑆃𑆥𑆴 𑆖𑆽𑆰𑆳 𑆩𑆿𑆬𑆴𑆑𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆳𑆁 𑆩𑆳𑆤𑆮𑆳𑆣𑆴𑆑𑆳𑆫𑆳𑆟𑆳𑆁 𑆖 𑆑𑆸𑆠𑆼 𑆱𑆩𑇀𑆩𑆳𑆤-𑆱𑆁𑆮𑆫𑇀𑆣𑆴𑆑𑆳 𑆨𑆮𑆴𑆠𑆳𑇅 𑆱𑆫𑇀𑆮𑆼𑆱𑇀𑆮𑆥𑆴 𑆫𑆳𑆰𑇀𑆛𑇀𑆫𑆼𑆰𑆶 𑆘𑆳𑆠𑆵𑆪𑆼𑆰𑆶 𑆣𑆳𑆫𑇀𑆩𑆴𑆑𑆼𑆰𑆶-𑆮𑆳 𑆮𑆫𑇀𑆓𑆼𑆰𑆶 𑆯𑆴𑆑𑇀𑆰𑆽𑆰𑆳𑇅 𑆱𑆒𑇀𑆪𑆱𑆲𑆴𑆰𑇀𑆟𑆶𑆠𑆳-𑆱𑆢𑇀𑆨𑆳𑆮-𑆱𑆁𑆮𑆫𑇀𑆣𑆴𑆑𑆳 𑆮𑆫𑇀𑆠𑇀𑆠𑆴𑆠𑆳𑇅 𑆃𑆥𑆴 𑆖𑆽𑆰𑆳, 𑆯𑆳𑆤𑇀𑆠𑆴-𑆱𑆁𑆣𑆳𑆫𑆟𑆳𑆫𑇀𑆡𑆁 𑆱𑆁𑆪𑆶𑆑𑇀𑆠 𑆫𑆳𑆰𑇀𑆛𑇀𑆫𑆱𑆁𑆔𑆱𑇀𑆪 𑆑𑆳𑆫𑇀𑆪𑆳𑆟𑆴 𑆅𑆠𑆾𑇁𑆥𑇀𑆪𑆓𑇀𑆫𑆼 𑆥𑇀𑆫𑆱𑆳𑆫𑆪𑆴𑆰𑇀𑆪𑆠𑆴𑇅</para>
         </listitem>
         <listitem tag="(३)"><para>𑆧𑆳𑆬𑆳𑆤𑆳𑆁 𑆑𑆸𑆠𑆼 𑆥𑇀𑆫𑆢𑆼𑆪𑆳𑆁 𑆯𑆴𑆑𑇀𑆰𑆳𑆁 𑆖𑆼𑆠𑆶𑆁 𑆥𑆴𑆠𑆫𑆿 𑆥𑇀𑆫𑆳𑆡𑆩𑇀𑆪𑆳𑆣𑆸𑆠𑆁 𑆃𑆣𑆴𑆑𑆳𑆫𑆁 𑆣𑆳𑆫𑆪𑆠𑆂𑇅</para>
         </listitem>
      </orderedlist>
   </article>
   <article number="27"><title>𑆃𑆤𑆶𑆖𑇀𑆗𑆼𑆢𑆂 𑇒𑇗</title>
      <orderedlist><listitem tag="(१)"><para>𑆮𑆴𑆮𑆴𑆣𑆑𑆬𑆳𑆤𑆳𑆁 𑆄𑆤𑆤𑇀𑆢-𑆱𑆤𑇀𑆢𑆾𑆲𑆩𑆤𑆶𑆨𑆮𑆴𑆠𑆶𑆁 𑆮𑆽𑆘𑇀𑆚𑆳𑆤𑆴𑆑𑆾-𑆥𑆬𑆱𑇀𑆣𑆵𑆤𑆳𑆁 𑆬𑆳𑆨𑆳𑆤𑇀 𑆖 𑆱𑆁𑆮𑆴𑆨𑆑𑇀𑆠𑆶𑆁 𑆮𑆴𑆨𑆴𑆤𑇀𑆤𑆳𑆤𑆳𑆁 𑆱𑆩𑆶𑆢𑆳𑆪𑆳𑆤𑆳𑆁 𑆱𑆳𑆁𑆱𑇀𑆑𑆸𑆠𑆴𑆑-𑆘𑆵𑆮𑆤𑆼 𑆖 𑆱𑇀𑆮𑆠𑆤𑇀𑆠𑇀𑆫𑆠𑆪𑆳 𑆱𑆲𑆪𑆾𑆑𑇀𑆠𑆶𑆁 𑆱𑆫𑇀𑆮𑆾𑇁𑆥𑆴 𑆘𑆤𑆂 𑆃𑆣𑆴𑆑𑆳𑆫𑆪𑆶𑆠𑆾𑇁𑆱𑇀𑆠𑆴𑇅</para>
         </listitem>
         <listitem tag="(२)"><para>𑆑𑆱𑇀𑆪𑆳𑆥𑆴 𑆮𑆽𑆘𑇀𑆚𑆳𑆤𑆴𑆑-𑆱𑆳𑆲𑆴𑆠𑇀𑆪𑆴𑆑-𑆑𑆬𑆳𑆠𑇀𑆩𑆑𑆳𑆤𑆳𑆁 𑆤𑆴𑆫𑇀𑆩𑆳𑆟𑆳𑆤𑆳𑆁, 𑆪𑆱𑇀𑆪𑆳𑆱𑆿 𑆫𑆖𑆪𑆴𑆠𑆳𑆱𑇀𑆠𑆴, 𑆤𑆽𑆠𑆴𑆑𑆳𑆤𑆳𑆁 𑆮𑆱𑇀𑆠𑆶𑆓𑆠𑆳𑆤𑆳𑆁 𑆲𑆴𑆠𑆳𑆤𑆳𑆁 𑆱𑆁𑆫𑆑𑇀𑆰𑆟𑆳𑆫𑇀𑆡𑆁 𑆥𑇀𑆫𑆠𑇀𑆪𑆼𑆑𑆁 𑆘𑆤𑆾𑇁𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅</para>
         </listitem>
      </orderedlist>
   </article>
   <article number="28"><title>𑆃𑆤𑆶𑆖𑇀𑆗𑆼𑆢𑆂 𑇒𑇘</title>
      <para>𑆃𑆱𑇀𑆪𑆳𑆁 𑆃𑆨𑆴𑆔𑆾𑆰𑆟𑆳𑆪𑆳𑆁 𑆤𑆴𑆫𑇀𑆢𑆴𑆰𑇀𑆛𑆳𑆤𑆳𑆁 𑆃𑆣𑆴𑆑𑆳𑆫𑆳𑆟𑆳𑆁 𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆳𑆁 𑆖 𑆥𑇀𑆫𑆳𑆥𑇀𑆠𑆪𑆼 𑆱𑆳𑆩𑆳𑆘𑆴𑆑𑆳𑆤𑇀𑆠𑆳𑆫𑆳𑆰𑇀𑆛𑇀𑆫𑆴𑆑-𑆮𑇀𑆪𑆮𑆱𑇀𑆡𑆳𑆪𑆳𑆁 𑆖 𑆥𑆷𑆫𑇀𑆟𑆠𑆪𑆳 𑆍𑆠𑆳𑆤𑇀 𑆃𑆣𑆴𑆓𑆤𑇀𑆠𑆶𑆁 𑆥𑇀𑆫𑆠𑇀𑆪𑆼𑆑𑆩𑆥𑆴 𑆘𑆤𑆾𑇁𑆫𑇀𑆲𑆴𑆰𑇀𑆪𑆠𑆼𑇅</para>
   </article>
   <article number="29"><title>𑆃𑆤𑆶𑆖𑇀𑆗𑆼𑆢𑆂 𑇒𑇙</title>
      <orderedlist><listitem tag="(१)"><para>𑆥𑇀𑆫𑆠𑇀𑆪𑆼𑆑𑆁 𑆘𑆤𑆂 𑆱𑆩𑆶𑆢𑆳𑆪𑆱𑇀𑆪 𑆑𑆸𑆠𑆼 𑆑𑆫𑇀𑆠𑆮𑇀𑆪𑆢𑆳𑆪𑆴𑆠𑇀𑆮𑆁 𑆣𑆳𑆫𑆪𑆠𑆴 𑆪𑆼𑆤 𑆲𑆴 𑆱𑇀𑆮𑆵𑆪-𑆮𑇀𑆪𑆑𑇀𑆠𑆴𑆠𑇀𑆮𑆱𑇀𑆪 𑆥𑆷𑆫𑇀𑆟-𑆱𑇀𑆮𑆠𑆤𑇀𑆠𑇀𑆫-𑆮𑆴𑆑𑆳𑆱𑆂 𑆱𑆁𑆨𑆮𑆼𑆠𑇀𑇅</para>
         </listitem>
         <listitem tag="(२)"><para>𑆱𑇀𑆮𑆵𑆪𑆳𑆣𑆴𑆑𑆳𑆫-𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆳𑆁 𑆑𑇀𑆫𑆴𑆪𑆳𑆤𑇀𑆮𑆪𑆤𑆼 𑆥𑇀𑆫𑆠𑇀𑆪𑆼𑆑𑆩𑇀 𑆘𑆤𑆂, 𑆃𑆤𑇀𑆪𑆼𑆰𑆳𑆁 𑆃𑆣𑆴𑆑𑆳𑆫-𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆴 𑆥𑇀𑆫𑆠𑆴 𑆱𑆩𑆶𑆖𑆴𑆠𑆳𑆨𑆴𑆘𑇀𑆚𑆳𑆤𑆳𑆢𑆫-𑆱𑆁𑆫𑆑𑇀𑆰𑆟𑆢𑆸𑆯𑆳 𑆤𑆷𑆤𑆁 𑆮𑇀𑆪𑆮𑆲𑆫𑆴𑆰𑇀𑆪𑆠𑆴𑇅 𑆃𑆥𑆴 𑆖𑆳𑆱𑆿 𑆬𑆾𑆑𑆠𑆳𑆤𑇀𑆠𑇀𑆫𑆴𑆑-𑆱𑆩𑆳𑆘𑆼, 𑆱𑆳𑆩𑆳𑆤𑇀𑆪-𑆑𑆬𑇀𑆪𑆳𑆟𑆁 𑆱𑆳𑆫𑇀𑆮𑆘𑆤𑆴𑆑-𑆮𑇀𑆪𑆮𑆱𑇀𑆡𑆳𑆁 𑆤𑆽𑆠𑆴𑆑𑆠𑆳𑆪𑆳𑆂 𑆱𑆩𑆶𑆖𑆴𑆠𑆳𑆮𑆯𑇀𑆪𑆑𑆠𑆳𑆯𑇀𑆖 𑆥𑇀𑆫𑆠𑆴 𑆥𑆷𑆫𑇀𑆟𑆁 𑆢𑆳𑆪𑆴𑆠𑇀𑆮𑆁 𑆤𑆴𑆫𑇀𑆮𑆑𑇀𑆰𑇀𑆪𑆠𑆴𑇅</para>
         </listitem>
         <listitem tag="(३)"><para>𑆍𑆠𑆼𑇁𑆣𑆴𑆑𑆳𑆫𑆳𑆂 𑆍𑆠𑆳𑆤𑆴 𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆴 𑆖, 𑆱𑆁𑆪𑆶𑆑𑇀𑆠𑆫𑆳𑆰𑇀𑆛𑇀𑆫𑆱𑆁𑆔𑆱𑇀𑆪 𑆇𑆢𑇀𑆢𑆼𑆯𑇀𑆪𑆳𑆤𑆴 𑆱𑆴𑆢𑇀𑆣𑆳𑆤𑇀𑆠𑆳𑆤𑇀 𑆖 𑆮𑆴𑆫𑆶𑆣𑇀𑆪 𑆤 𑆑𑆡𑆩𑆥𑆴 𑆥𑇀𑆫𑆪𑆾𑆑𑇀𑆰𑇀𑆪𑆤𑇀𑆠𑆼𑇅</para>
         </listitem>
      </orderedlist>
   </article>
   <article number="30"><title>𑆃𑆤𑆶𑆖𑇀𑆗𑆼𑆢𑆂 𑇓𑇐</title>
      <para>𑆃𑆱𑇀𑆪𑆳𑆁 𑆃𑆨𑆴𑆔𑆾𑆰𑆟𑆳𑆪𑆳𑆁 𑆤𑆴𑆫𑇀𑆢𑆴𑆰𑇀𑆛𑆳𑆤𑆳𑆁 𑆃𑆣𑆴𑆑𑆳𑆫𑆳𑆟𑆳𑆁 𑆱𑇀𑆮𑆳𑆠𑆤𑇀𑆠𑇀𑆫𑆪𑆳𑆟𑆳𑆁 𑆖 𑆤 𑆑𑆾𑇁𑆥𑇀𑆪𑆁𑆯𑆂, 𑆥𑇀𑆫𑆟𑆳𑆯-𑆬𑆑𑇀𑆰𑇀𑆪𑆳𑆣𑆳𑆫𑆼𑆟 𑆑𑆴𑆩𑆥𑆴 𑆑𑆳𑆫𑇀𑆪𑆩𑆤𑆶𑆰𑇀𑆜𑆳𑆠𑆶𑆁 𑆍𑆠𑆳𑆢𑆸𑆑𑇀𑆑𑆳𑆫𑇀𑆪𑆳𑆤𑆶𑆰𑇀𑆜𑆳𑆤𑆳𑆫𑇀𑆡𑆁 𑆮𑆳 𑆑𑆱𑇀𑆪𑆖𑆴𑆠𑇀 𑆫𑆳𑆰𑇀𑆛𑇀𑆫𑆱𑇀𑆪 𑆮𑆫𑇀𑆓𑆱𑇀𑆪 𑆘𑆤𑆱𑇀𑆪 𑆮𑆳 𑆱𑆩𑆵𑆲𑆴𑆠-𑆱𑆴𑆢𑇀𑆣𑆪𑆫𑇀𑆡𑆁 𑆃𑆤𑇀𑆪𑆡𑆳 𑆮𑇀𑆪𑆳𑆒𑇀𑆪𑆳𑆠𑆶𑆁 𑆤𑆽𑆮 𑆯𑆑𑇀𑆰𑇀𑆪𑆠𑆼𑇅</para>
   </article>
   <note><para>𑆱𑇀𑆮𑆠𑇀𑆮𑆳𑆣𑆴𑆑𑆳𑆫𑆂 1997</para>
      <para>𑆩𑆳𑆤𑆮𑆳𑆣𑆴𑆑𑆳𑆫𑆳𑆟𑆳𑆁 𑆑𑆸𑆠𑆼 𑆱𑆁𑆪𑆶𑆑𑇀𑆠𑆫𑆳𑆰𑇀𑆛𑇀𑆫𑆾𑆖𑇀𑆖𑆳𑆪𑆶𑆑𑇀𑆠𑆱𑇀𑆪 𑆑𑆳𑆫𑇀𑆪𑆳𑆬𑆪𑆂</para>
      <para>𑆘𑆴𑆤𑆼𑆮𑆳, 𑆱𑇀𑆮𑆵𑆛𑇀𑆘𑇊𑆫𑆬𑆽𑆟𑇀𑆝</para>
   </note>
</udhr>
